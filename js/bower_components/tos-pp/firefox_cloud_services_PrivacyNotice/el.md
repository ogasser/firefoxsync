# Πολιτική απορρήτου υπηρεσιών Firefox Cloud Services

26 Μαρτίου 2014
{: datetime="2014-03-26" }

Το απόρρητο των προσωπικών σας στοιχείων είναι προτεραιότητά μας. Όταν οι υπηρεσίες Firefox Cloud Services (οι "Υπηρεσίες") στέλνουν πληροφορίες στην Mozilla (δηλ. σε εμάς), η [Πολιτική απορρήτου της Mozilla](https://www.mozilla.org/privacy/) περιγράφει με ποιον τρόπο θα χρησιμοποιήσουμε αυτές τις πληροφορίες.

## Τι πρέπει να γνωρίζετε:

Μας στέλνετε δεδομένα διαφόρων τύπων, ανάλογα με τις δυνατότητες των Υπηρεσιών που χρησιμοποιείτε.  Μάθετε περισσότερα.

* **Λογαριασμός Firefox**: Όταν εγγράφεστε για έναν λογαριασμό, λαμβάνουμε τη διεύθυνση email και τον κωδικό πρόσβασής σας.
* **Sync**: Αν κάνετε χρήση του Sync (Συγχρονισμός), λαμβάνουμε διάφορες πληροφορίες για να συγχρονίσουμε τις καρτέλες, τη γραμμή διευθύνσεων, τους κωδικούς πρόσβασης, τους σελιδοδείκτες, τις προτιμήσεις του προγράμματος περιήγησης και άλλα δεδομένα μεταξύ συσκευών.

---------------------------------------

Χρησιμοποιούμε cookies, διαφανή GIF και άλλες τεχνολογίες web για να προσφέρουμε και να βελτιώνουμε τα προϊόντα και τις υπηρεσίες μας.  Μάθετε περισσότερα.

* **Online εργαλεία δεδομένων**: Χρησιμοποιούμε “online εργαλεία δεδομένων” όπως τα cookies, τα διαφανή GIF και τα web beacons, για να παρέχουμε τις λειτουργίες των προϊόντων και των υπηρεσιών μας. Για παράδειγμα, τα cookies βοηθούν στην είσοδο και τον έλεγχο ταυτότητας των χρηστών. Επίσης, χρησιμοποιούμε αυτά τα ίδια εργαλεία για να συλλέγουμε δεδομένα για τη βελτίωση των προϊόντων και των υπηρεσιών μας. Για παράδειγμα, χρησιμοποιούμε τα cookies για να παρέχουμε αναλυτικά στοιχεία web.

* **Επιλογές**: Μπορείτε να μάθετε περισσότερα σχετικά με το τι είναι τα cookies και με τον τρόπο διαχείρισης των cookies, αν κάνετε κλικ [εδώ](https://support.mozilla.org/el/kb/cookies-el) Σημειώστε ότι ορισμένες λειτουργίες των προϊόντων και των υπηρεσιών, δικών μας και άλλων, ίσως να μην λειτουργούν σωστά χωρίς τη βοήθεια των cookies.
