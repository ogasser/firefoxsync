Posljednja izmjena: 26. ožujka 2014.

#### Sažetak

U gornjem odjeljku iznosi se sažetak uvjeta navedenih u nastavku. Sažetak služi kao pomoć u razumijevanju uvjeta, no obvezno pročitajte cijeli dokument, jer svojim pristankom slažete se sa svim uvjetima, a ne samo s ovim sažetkom.

- Firefox cloud services („Usluga“) paket je usluga koje vam pruža Mozilla.
- Usluga se pruža „kao takva“ i bez ikakvog jamstva. Postoje znatna ograničenja odgovornosti Mozille za bilo koju štetu koja može nastati zbog korištenja Uslugom.

#### Uvjeti pružanja usluge

1. #### Uvod

    Ovi Uvjeti pružanja usluge („<u>Uvjeti</u>“) reguliraju vaše korištenje uslugom Firefox cloud services, paketa mrežnih usluga koje pruža Mozilla ("Usluga").

2. #### Firefox računi

    Kako biste se koristili Uslugom, trebate otvoriti Firefox račun.  Tijekom registracije zatražit će se da postavite zaporku. Vi ste odgovorni za čuvanje tajnost zaporke te njezino spremanje za aktivnosti koje se odvijaju preko vašeg Firefox računa. Mozilla nije odgovorna za gubitke koji mogu nastati zbog neovlaštene uporabe vašeg Firefox računa.

3. #### Značajke

    Značajka Firefox Sync omogućava pristup informacijama pohranjenima u pregledniku Firefox svim vašim uređajima, uključujući i vašim karticama, fenomenalnoj traci, zaporkama, zabilješkama i postavkama preglednika. Značajku Firefox Sync možete omogućiti ili onemogućiti pomoću odjeljka Alati preglednika Firefox.

4. #### Pravila privatnosti

    [Napomena o privatnosti usluge Firefox Cloud Services](http://www.mozilla.org/en-US/privacy/firefox-cloud/) navodi pojedinosti o podacima koje primamo vašim korištenjem Usluge te kako se njima koristimo. Podatke koje primamo preko Usluge koristimo na način opisan u [Mozillinim Pravilima privatnosti](http://www.mozilla.org/privacy/).

5. #### Vaš Sadržaj na našoj Usluzi

    Značajke naše Usluge omogućavaju vam učitavanje vašeg sadržaja. Učitavanjem sadržaja ovime nam dodjeljujete neisključivo dopuštenje da bez naknade na bilo kojem mjestu u svijetu koristimo vaš sadržaj vezano uz pružanje Usluge. Izjavljujete i jamčite da vaš sadržaj neće kršiti prava bilo koje treće strane te da će biti u skladu s našim smjernicama o sadržaju koje donosi Mozilla.

6. #### Mozillina vlasnička prava

    Mozilla vam ne dodjeljuje prava intelektualnog vlasništva na Usluzi koja nisu posebno navedena u ovim Uvjetima. Primjerice, ovi Uvjeti ne omogućuju pravo korištenja bilo kojeg od Mozillinih autorskih prava, zaštitnog nazivlja, zaštitih znakova, oznaka usluga, logotipa, naziva domena ili drugih prepoznatljivih značajki brenda. Usluga se pruža u skladu i prema uvjetima trenutačne verzije [Mozilline javne licence](http://www.mozilla.org/MPL/).

7. #### Prekid primjenjivanja Uvjeta

    Ovi će se Uvjeti nastaviti primjenjivati dok ih vi ili Mozilla ne prestanete primjenjivati. Možete prekinuti s njihovom primjenom bilo kada iz bilo kojeg razloga deaktiviranjem svojeg Firefox računa i prestankom korištenja Usluge.

    Mozilla može obustaviti ili uskratiti pristup Usluzi bilo kada iz bilo kojeg razloga, ako razumno smatra, uključujući no ne ograničavajući se na sljedeće: (i) da ste prekršili ove Uvjete, (ii) da ste izložili Mozillu opasnosti od pravnog gonjenja ili (iii) da vaše korištenje Uslugom više nije komercijalno isplativo. Poduzet ćemo razumne napore kako bismo vas obavijestili o tome putem adrese e-pošte povezane s vašim Firefox računom ili prilikom vašeg sljedećeg pokušaja pristupanja Usluzi.

    U svakom slučaju, Uvjeti se više neće primjenjivati uključujući, između ostalog, vašu licencu za korištenje Uslugom, osim odjeljaka na koje će se nastaviti primjenjivati: Naknada štete, Odricanje od odgovornosti; Ograničenje odgovornosti i Razno.

8. #### Naknada štete

    Pristajete braniti, nadoknaditi štetu i smatrati da Mozilla, njezini naručitelji, suradnici, davatelji licencija i partneri te njihovi direktori, službenici, zaposlenici i zastupnici („Odštetne strane“) nisu odgovorni za štetu nastalu zbog potraživanja i troškova bilo koje i svih trećih strana, uključujući odvjetničke naknade koje mogu nastati zbog ili u povezanosti s vašim korištenjem Usluge (uključujući između ostalog bilo koji sadržaj koji ste učitali).

9. #### Odricanje od odgovornosti; ograničenje odgovornosti

    USLUGA SE PRUŽA U „KAO TAKVA“ SA SVIM EVENTUALNIM NEDOSTACIMA. U MJERI U KOJOJ TO ZAKON DOPUŠTA, MOZILLA I NJEZINE ODŠTETNE STRANE OVIME SE ODRIČU SVIH JAMSTAVA, IZREČENIH ILI IMPLICIRANIH, UKLJUČUJUĆI IZMEĐU OSTALOG JAMSTVA NEPOGREŠIVOSTI USLUGE, NJEZINE UTRŽIVOSTI, PRIKLADNOSTI ZA ODREĐENU NAMJENU I NJEZINE NEPOVREDIVOSTI. SAMI PREUZIMATE SAV RIZIK POVEZAN S ODABIROM USLUGE ZA VAŠU NAMJENU TE S KVALITETOM I RADA USLUGE, UKLJUČUJUĆI IZMEĐU OSTALOG RIZIK OD TOGA DA VAŠ SADRŽAJ BUDE IZBRISAN ILI OŠTEĆEN, ILI DA NETKO DRUGI PRISTUPI VAŠEM RAČUNU. OVO OGRANIČENJE PRIMJENJUJE SE BEZ OBZIRA NA PROPUST OSTVARIVANJA OSNOVNE SVRHE BILO KOJEG PRAVNOG LIJEKA. MOGUĆE JE DA SE U NEKIM DRŽAVAMA NE DOZVOLJAVA IZUZEĆE ILI OGRANIČENJE IMPLICIRANIH JAMSTAVA, TAKO DA OVO ODRICANJE OD ODGOVORNOSTI MOŽDA NIJE PRIMJENJIVO U VAŠEM SLUČAJU.

    OSIM AKO ZAKON DRUGAČIJE NE NALAŽE, MOZILLA I ODŠTETNE STRANE NEĆE SNOSITI ODGOVORNOST ZA BILO KOJU IZRAVNU, POSEBNU, SLUČAJNU, POSLJEDIČNU ILI PRIMJERNU ŠTETU NASTALU ZBOG ILI U VEZI S OVIM UVJETIMA ILI KORIŠTENJEM ILI NEMOGUĆNOŠĆU KORIŠTENJA USLUGE, UKLJUČUJUĆI IZMEĐU OSTALOG IZRAVNU ILI POSREDNU ŠTETU ZBOG GUBITKA UGLEDA, PREKIDA RADA, GUBITKA ZARADE ILI PODATAKA TE KVARA ILI NEISPRAVNOSTI RAČUNALA, USPRKOS OBAVIJESTI O MOGUĆNOSTI NASTANKA TAKVIH ŠTETA TE BEZ OBZIRA NA TEMELJ (UGOVOR, ODŠTETNO PRAVO ILI DRUGO) TAKVOG POTRAŽIVANJA. ZAJEDNIČKA ODGOVORNOST MOZILLE I ODŠTETNIH STRANA PREMA OVOM UGOVORU MOŽE IZNOSITI NAJVIŠE 500 USD (PET STOTINA DOLARA). MOGUĆE JE DA SE U NEKIM DRŽAVAMA NE DOZVOLJAVA IZUZEĆE ILI OGRANIČENJE ODGOVORNOSTI ZA SLUČAJNE, POSLJEDIČNE ILI POSEBNE ŠTETE, TAKO DA OVO IZUZEĆE I OGRANIČENJE ODGOVORNOSTI MOŽDA NIJE PRIMJENJIVO U VAŠEM SLUČAJU.

10. #### Izmjene ovih Uvjeta

    Mozilla može povremeno ažurirati ove Uvjete radi uvrštavanja novih značajki Usluge ili objašnjenja odredbi. Ažurirani Uvjeti objavit će se na Internetu. Ako dođe do samostalnih promjena, najavit ćemo ažuriranje Uvjeta preko uobičajenih Mozillinih kanala za takve objave kao što su blogovi i forumi. Nastavak korištenja Uslugom nakon datuma primjene takvih promjena pokazuje da ih prihvaćate. Radi bolje preglednosti, datum primjene objavit ćemo pri vrhu ove stranice.

11. #### Razno

    Ovi Uvjeti predstavljaju cjelovit ugovor o korištenju Usluge između vas i Mozille te su regulirani zakonima države Kalifornije (SAD) bez obzira na sukob zakonskih odredbi. Ako se bilo koja odredba ovih Uvjeta smatra nevažećom ili neprovedivom, preostali dijelovi Uvjeta ostaju na snazi te su pravno valjani. U slučaju nepodudarnosti prijevoda ovih uvjeta i verzije na engleskom jeziku, engleska verzija smatrat će se mjerodavnom.

12. #### Obratite nam se

    Obratite se Mozilli na

    <address>
      Mozilla Corporation 
      Attn: Mozilla – Legal Notices 
      331 E. Evelyn Ave., 
      Mountain View, CA 94041 
    </address>
