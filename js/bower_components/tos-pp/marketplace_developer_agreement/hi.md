30 अक्टूबर, 2013

यह शीर्ष अनुभाग नीचे दी गई शर्तों का सार है. यह समझने में आपकी सहायता करने के लिए प्रदान किया गया है - लेकिन संपूर्ण दस्तावेज़ अवश्य पढ़ें, क्योंकि जब आप इससे सहमत होते हैं, तब आप यह दर्शाते हैं कि आप सभी शर्तों को स्वीकार करते हैं, न कि केवल इस सारांश को:

1. Marketplace सामग्री का डेवलपर बनने के लिए आपकी आयु न्यूनतम 18 वर्ष होनी चाहिए या आपकी ओर से हमारी सेवाओं के प्रबंध और उनसे सहभागिता के लिए आपके अभिभावक की सहमति होनी चाहिए.
2. आपको सभी लागू शर्तों और नीतियों का अनुपालन करना होगा, जिसमें गोपनीयता और सामग्री के दिशा-निर्देश शामिल होते हैं.
3. यदि हमें पता चलता है कि आपकी Marketplace सामग्री हानिकारक या आपत्तिजनक है या यदि आप हमारी नीतियों या इन शर्तों का उल्लंघन करते हैं, तो हम उसे Firefox Marketplace से निकाल सकते हैं.
4. आपकी Marketplace सामग्री के लिए केवल आप ज़िम्मेदार हैं, इसका अर्थ है कि आप निर्यात विनियमों, कानूनों के साथ अनुपालन, धनवापसी और सहायता के लिए ज़िम्मेदार हैं. यदि आप अपनी Marketplace सामग्री की बिक्री करते हैं, तो आप करों, मूल्य निर्धारण, और धनवापसी के लिए भी ज़िम्मेदार हैं. यदि आप हमारी एकीकृत भुगतान प्रणाली का उपयोग करते हैं, तो एकीकृत भुगतान प्रोसेसर आपके लिए बिक्री/VAT, धन वापसी और अन्य भुगतान संबंधी समस्याओं से निपटने के लिए सहमत हो सकता है.
5. ऐसा कुछ गैरकानूनी न करें या जो हमें या दूसरों को नुकसान पहुंचाता हो.
6. हम डेवलपर सहित आपके Firefox Marketplace के उपयोग, आपकी Marketplace सामग्री, या अन्य उपयोगकर्ताओं की कार्यवाहियों के लिए उत्तरदायी नहीं हैं.
7. आपकी Marketplace सामग्री और Firefox Marketplace के आपके उपयोग या दुरूपयोग के लिए आप ज़िम्मेदार होंगे.

## परिचय

Mozilla Corporation (?Mozilla?, ?हमें? या ?हम?), 331 E. Evelyn Avenue, Mountain View, CA 94041, United States of America,में स्थित है और वेब पर चयन और नवप्रवर्तन को प्रोत्साहित करने के लिए प्रतिबद्ध है. इस स्थिति में, हमने ?Firefox Marketplace? बनाया है– जो सार्वजनिक रूप से उपलब्ध वेबसाइट है और यह आपको अपनी Marketplace सामग्री को उपयोगकर्ताओं को वितरित करने देती है जिससे कि अपने उपकरणों पर उसका उपयोग कर सकें.

## परिभाषाएं

डेवलपर के रूप में, आप Firefox Marketplace के माध्यम से एड-ऑन या ऐप्स (एकसाथ, ?Marketplace सामग्री?) वितरित कर सकते हैं:

- ?एड-ऑन? एक्सटेंशन, थीम, खोज प्रदाता, शब्दकोष, और भाषा पैक होते हैं जो आपको Firefox ब्राउज़र की कार्यक्षमता बढ़ाने देते हैं.
- ?ऐप्स? ओपन वेब तकनीकों का उपयोग करके लिखे गए एप्लिकेशन होते हैं जो एकधिक प्लेटफ़ॉर्म पर चल सकते हैं.

## आपके Firefox Marketplace के उपयोग को संचालित करने वाली शर्तें

डेवलपर के रूप में, आपकी Marketplace सामग्री के वितरण को सुविधाजनक बनाने के लिए Firefox Marketplace का उपयोग करने हेतु आपका स्वागत है. आपके Firefox Marketplace का उपयोग इस डेवलपर अनुबंध, Firefox Marketplace [उपयोग की शर्तें](/media/docs/terms/en-US.html)के नियमों और शर्तों और इस अनुबंध में संदर्भित और Firefox Marketplace में पोस्ट की गई Firefox Marketplace नीतियों (समग्र रूप से,・शर्तें・) के अधीन है , जिनमें से प्रत्येक को संदर्भ के रूप में यहां शामिल किया गया है.


## शर्तों की स्वीकृति

Firefox Marketplace का उपयोग करके, आप यह सहमति देते हैं कि आप कम से कम 18 वर्ष की आयु के हैं या अपने अभिभावक की सहमति और उनकी देखरेख में कार्य कर रहे हैं; और आपके पास अपनी ओर से या यदि लागू हो, तो अपने नियोक्ता या अन्य किसी ऐसी इकाई की ओर से, जिसका आप प्रतिनिधित्व करते हैं, इन शर्तों को स्वीकार करने की पूरी शक्ति, क्षमता और प्राधिकार है.

जैसे-जैसे हम परिवर्तन करेंगे और Firefox Marketplace के लिए नई सुविधाएं लाएंगे, इन शर्तों में बदलाव की आवश्यकता हो सकती है. हम अपने पूर्ण एकाधिकार में इन शर्तों को बदलने का अधिकार सुरक्षित रखते हैं और यदि हम महत्वपूर्ण बदलाव करते हैं, तो हम आपको सूचना देंगे.


## Firefox Marketplace गोपनीयता नीति

आपके पंजीकरण के भाग के रूप में और डेवलपर के रूप में Firefox Marketplace का उपयोग करने के लिए आपको अपने बारे में जानकारी (जैसे पहचान या संपर्क विवरण)  Mozilla को देनी होगी.  हम आपकी जानकारी का प्रबंधन Firefox Marketplace [गोपनीयता नीति](/media/docs/privacy/en-US.html)में बताए गए अनुसार करेंगे.  Firefox Marketplace की कुछ सुविधाएं तृतीय पक्ष सेवाओं द्वारा संचालित की जाती हैं. उदाहरण के लिए, हम ऐप रेटिंग जनरेट करने और ऐप भुगतान संसाधित करने के लिए तृतीय पक्ष प्रदाताओं का उपयोग करते हैं. आप सहमति देते हैं कि इन तृतीय पक्ष प्रदाताओं को दी गई सभी जानकारी हमेशा सटीक, सही और अद्यतन होगी. तृतीय पक्ष प्रदाताओं की अपनी गोपनीयता नीतियां और उपयोग की शर्तें हैं और उन्हें पढ़ने के लिए आपको प्रोत्साहित किया जाता है.


## Firefox Marketplace का प्रबंधन

आपके और Mozilla के बीच, अपनी Marketplace सामग्री के लिए आप स्वयं ही जिम्मेदार हैं. चूंकि हमारे लिए Firefox Marketplace (दुरुपयोग को रोकने सहित) को प्रबंधित करना आवश्यक है, इसलिए Firefox Marketplace में किसी भी Marketplace सामग्री का समावेशन और प्रदर्शन पूर्णतः Mozilla के विवेकाधीन है. Mozilla, इसका समुदाय, या Mozilla के तृतीय-पक्ष प्रदाता इन शर्तों और अन्य लागू नीतियों के अनुपालन के लिए किसी भी समय आपकी Marketplace सामग्री की समीक्षा या परीक्षण कर सकते हैं.

जबकि आप यह निर्दिष्ट कर सकते हैं कि आप किस देश के स्टोर में अपनी Marketplace सामग्री वितरित करना चाहते हैं, आप यह स्वीकार करते हैं कि Firefox Marketplace को ऐसे किन्हीं भी डिवाइस पर एक्सेस करने के लिए डिज़ाइन किया गया है जो खुली वेब तकनीक में चल सकता है और यह वर्तमान में विशिष्ट डिवाइस पर Marketplace सामग्री के वितरण के चयन को अनुमति नहीं देता.

आप और आपकी Marketplace सामग्री के अंतिम उपयोगकर्ताओं के बीच संबंधों की जिम्मेदारी पूर्णतः आप पर है. 


## भुगतान

आप अपनी Marketplace सामग्री को निःशुल्क प्रदान करने का विकल्प चुन सकते हैं. यदि आप अपनी Marketplace सामग्री के लिए शुल्क लगाना चाहते हैं, तो आप Firefox Marketplace की एकीकृत भुगतान प्रोसेसिंग प्रणाली या आपकी स्वयं की भुगतान प्रोसेसिंग प्रणाली का उपयोग करके ऐसा कर सकते हैं. किसी भी मामले में, Mozilla आपकी Marketplace सामग्री के संबंध में कोई भी मर्चेंट रिकॉर्ड या अन्य बाध्यताएं नहीं लेता.

यदि आप Firefox Marketplace एकीकृत भुगतान प्रोसेसिंग प्रणाली का उपयोग करने का विकल्प चुनते हैं, तो आपको लागू एकीकृत भुगतान प्रोसेसर वाले किसी भुगतान खाते में साइन अप करना होगा. जैसा कि यहां उपयोग किया गया है, ・भुगतान खाते・ का अर्थ किसी एकीकृत भुगतान प्रोसेसर द्वारा आपको आपके और उस एकीकृत भुगतान प्रोसेसर के बीच हुए पृथक अनुबंध के अनुरूप जारी किया गया खाता है, जो Firefox Marketplace द्वारा बेची गई Marketplace सामग्री के भुगतान एकत्र करने या उसमें छूट देने के लिए आपकी ओर से एकीकृत भुगतान प्रोसेसर को प्राधिकृत करता है. हमारी भुगतान प्रोसेसिंग प्रणाली आपको विभिन्न क्षेत्राधिकारों में विभिन्न भुगतान प्रोसेसर का प्रस्ताव दे सकती है – एकीकृत भुगतान प्रोसेसर और उनकी मानक अवधियों की एक सूची [यहां उपलब्ध है](/media/docs/pay-providers/all.html?v1). जब आप किसी एकीकृत भुगतान प्रोसेसर का उपयोग करते हैं, तो आपको सेवाएं प्रदान करने हेतु भुगतान प्रोसेसर के लिए आवश्यक सीमा तक आप अपनी जानकारी एकीकृत भुगतान प्रोसेसर के साथ साझा करने के लिए हमें प्राधिकृत करते हैं.  भुगतान प्रोसेसर तृतीय पक्ष हैं, और उनकी सेवाओं का उपयोग करके, आप उनकी भुगतान नीतियों और सेवा की शर्तों का पालन करने की सहमति देते हैं. 

यदि आप Firefox Marketplace की एकीकृत भुगतान प्रणाली का उपयोग करते हैं, तो अंतिम उपयोगकर्ताओं द्वारा आपकी Marketplace सामग्री की खरीदारी पर आप पर भी लेन-देन शुल्क लगाया जाएगा. आपको हमारी वर्तमान शुल्क सूची
[https://developer.mozilla.org/en-US/docs/Apps/Marketplace_Payments](https://developer.mozilla.org/en-US/docs/Apps/Marketplace_Payments)पर मिल सकती है. पूर्णतः अपने विवेक से समय-समय पर शुल्कों को संशोधित करने का अधिकार हमारे पास सुरक्षित है.

यदि आप अपनी Marketplace सामग्री का विक्रय करते हैं, तो आप करों (बिक्री कर/VAT सहित), मूल्य निर्धारण, धन-वापसी और अन्य भुगतान बाध्यताओं के लिए भी जिम्मेदार होंगे. यदि आप एकीकृत भुगतान प्रणाली का उपयोग करते हैं, तो एकीकृत भुगतान प्रोसेसर आपके लिए बिक्री/VAT, मर्चेंट ऑफ़ रिकॉर्ड, धन वापसी और भुगतान संबंधी अन्य मामलों को स्वीकार करने के लिए सहमत हो सकता है. आपके द्वारा लगाया जाने वाला शुल्क, धन-वापसी, बिक्री/VAT आपके द्वारा चुकाए जाने वाले कर और अन्य भुगतान संबंधी मामले केवल आपके, उस भुगतान प्रोसेसर के और Marketplace की आपकी सामग्री के खरीदारों के बीच होंगे.

यदि आप स्वयं की भुगतान प्रोसेसिंग प्रणाली का उपयोग करते हैं, तो आप या आपका भुगतान प्रोसेसर आपकी Marketplace सामग्री की बिक्री के लिए मर्चेंट ऑफ़ रिकॉर्ड होगा, जो आपके, अपने भुगतान प्रोसेसर के साथ संबंध पर निर्भर होगा.


## कर

चूंकि अंतिम उपयोगकर्ताओं को अपनी Marketplace सामग्री का विक्रय आप कर रहे हैं, आप, Mozilla नहीं, इसलिए यह निर्धारित करने की जिम्मेदारी आपकी है कि किसी Marketplace सामग्री को किसी उपयोगकर्ता द्वारा डाउनलोड करने पर शुल्क लगाया जाना करयोग्य है या नहीं और उस पर लागू कर की दर क्या है. इसके साथ ही, आप लेन-देन के आधार पर उपयुक्त कर प्राधिकरण को कर जमा करने के लिए जिम्मेदार हैं. 

यदि आप Firefox Marketplace की एकीकृत भुगतान प्रणाली का उपयोग करते हैं, तो एकीकृत भुगतान प्रोसेसर आपकी ओर से बिक्री और/या VAT करों को निर्धारित करने और उसे जमा करने की सेवाएं दे सकते हैं. किसी भी Marketplace सामग्री के संबंध में सीमारहित रूप से, भुगतानों को ट्रैक करने और उन्हें संसाधित करने, भुगतान किए गए या पूर्व में भुगतान किए गए डाउनलोड प्रमाणित करने, भुगतान रिकॉर्ड बनाए रखने, या बिक्री के, उपयोग के या एक्साइज़ करों का भुगतान करने, उनकी रिपोर्ट करने, उन पर शुल्क लगाने सहित Mozilla पर आपकी कोई भी कर बाध्यताएं नहीं हैं. अधिक जानकारी के लिए कृपया Mozilla के [कर FAQ](https://developer.mozilla.org/en-US/docs/Apps/Marketplace_Payments/Tax_FAQ) देखें और करों को एकत्र करने या उनमें छूट देने की आवश्यकता को निर्धारित करने के लिए अपने अटॉर्नी या कर बोर्ड से परामर्श लेना सुनिश्चित करें.


## धनवापसी

लागू कानून के अनुपालन के लिए Marketplace सामग्री के खरीदार को की जाने वाली किसी भी धनवापसी, शुल्कवापसी या भुगतानों की अन्य वापसी की जिम्मेदारी आपकी है. यदि आप Firefox Marketplace एकीकृत भुगतान प्रोसेसिंग प्रणाली का उपयोग करते हैं, तो आप एतद्वारा निम्न की सहमति देते हैं:

1. यदि खरीदार अपनी खरीदी के 30 मिनट या इससे अधिक अवधि के बाद धनवापसी का अनुरोध करता है, तो आप एतद्द्वारा अपनी ओर से Marketplace सामग्री के मूल्य की धनवापसी खरीदार को करने (यदि लागू कानून द्वारा ऐसा करना आवश्यक हो) के लिए Mozilla और हमारे सहयोगियों को प्राधिकृत करते हैं. इस अवधि के बाद, धनवापसी अनुरोधों को उनके क्षेत्राधिकार के आधार पर स्वीकृत या अस्वीकृत किया जा सकता है. आपकी सामग्री के दोषपूर्ण होने, उसमें मैलवेयर होने, सामग्री के हमारी नीतियों के उल्लंघनकारी निर्धारित होने (हमारे marketplace [समीक्षा का मानदंड](https://developer.mozilla.org/en-US/docs/Apps/Marketplace_review_criteria) सहित, सामग्री के अनुपलब्ध होने या बताए अनुसार प्रदर्शन न करने पर यह निर्धारित होने के 30 मिनट के बाद धनवापसी की जा सकती है; और
2. Mozilla,  Marketplace सामग्री के किसी विशिष्ट भाग के लिए किए गए असामान्य धनवापसी अनुरोधों की गुणवत्ता और सूचीकरण सटीकता को सुनिश्चित करने के लिए उसकी जांच कर सकता है और उपयुक्त कार्रवाई का निर्धारण कर सकता है.

## सहायता

आप अंतिम उपयोगकर्ताओं को यथोचित तकनीकी सहायता प्रदान करने के लिए पूर्णतः जिम्मेदार हैं और आप ग्राहक सहायता के उद्देश्यों हेतु उचित सहायता संपर्क जानकारी (प्रत्येक Marketplace सामग्री के विवरण पृष्ठ पर इसे प्रदर्शित करने सहित) उपलब्ध कराएंगे. Marketplace सामग्री के लिए यथोचित सहायता प्रदान करने में विफल रहने के परिणामस्वरूप Marketplace सामग्री की कम समीक्षाएं, Marketplace सामग्री का कम प्रभावी प्रदर्शन, कम बिक्री, बिलिंग के विवाद और यहां तक कि Firefox Marketplace से निलंबन या निष्कासन भी हो सकता है.


## गोपनीयता-संबंधी बाध्यताएं

आप अंतिम-उपयोगकर्ताओं को कानूनी रूप से उचित ऐसी गोपनीयता नीति प्रदान करने पर सहमत हैं जो अंतिम-उपयोगकर्ताओं द्वारा आपको प्रदान की गई किसी भी जानकारी के संग्रहण, उपयोग या उसके प्रकटीकरण का सटीक वर्णन करती हो. सभी अनुप्रयोगों के लिए गोपनीयता नीति होना आवश्यक है. यदि उपयोगकर्ता की या किसी ऐड-ऑन के उपयोग की जानकारी उपयोगकर्ता के उस डिवाइस के बाहर एकत्रित या प्रसारित की जाती है, जिस पर ऐड-ऑन इंस्टॉल है, तो ऐसे ऐड-ऑन के लिए गोपनीयता नीति होना आवश्यक है. आप इस बात का प्रतिनिधित्व करते हैं और यह वारंटी देते हैं कि उपयोगकर्ताओं के बारे में Mozilla द्वारा आपको दी गई किसी-भी जानकारी का उपयोग पूर्णतः आपकी गोपनीयता नीति और लागू गोपनीयता और डेटा सुरक्षा कानूनों के अनुपालन में किया जाएगा.

आप यह सुनिश्चित करने की सहमति देते हैं कि Marketplace की आपकी सामग्री के अंतिम उपयोगकर्ताओं को प्रस्तुत सभी विज्ञापन, लागू गोपनीयता और डेटा सुरक्षा कानूनों के संगत इन शर्तों और आपकी गोपनीयता नीति की आवश्यकताओं का
अनुपालन करते हैं.  उदाहरण के लिए, (i) एम्बेड किया गया विज्ञापन और ऐसे विज्ञापन से उत्पन्न डेटा के आपके उपयोग को लागू कानून का पालन करना चाहिए; (ii) एम्बेड किए गए विज्ञापन में कोई  ・स्पायवेयर,箔मैलवेयर・ या नुकसानदायक कोड नहीं होना चाहिए और इसके कारण किसी व्यक्ति को चोट या किसी संपत्ति को क्षति नहीं पहुंचना चाहिए; और (iii) आपको ऐसी किसी भी ट्रैकिंग के लिए सार्थक सूचना और चुनाव देना चाहिए जो आपके या तृतीय पक्ष द्वारा उपयोगकर्ताओं के लिए बनाए जा रहे विज्ञापनों या प्रोत्साहनों को अनुकूल बनाने को प्रेरित करती है. 


## Firefox Marketplace में आपके ऐप का विपणन

आप अपनी Marketplace सामग्री को Firefox Marketplace पर अपलोड करने, Marketplace सामग्री की विशेषताओं और कार्यात्मकता के संबंध में Marketplace सामग्री उत्पाद और सेवाओं की सटीक जानकारी देने, और उपयोगकर्ता डिवाइस पर कार्य करने हेतु Marketplace सामग्री के लिए आवश्यक सुरक्षा अनुमतियों और उपयोगकर्ता डेटा को प्रकट करने के लिए जिम्मेदार हैं. यदि कोई उत्पाद या सेवा जानकारी गलत है या उसका अद्यतन करना या उसमें संशोधन किया जाना आवश्यक है, तो आप ऐसे अद्यतन और संशोधन तुरंत किए जाने की सहमति देते हैं. जब तक अन्यथा कथन वाला आपका और Mozilla का कोई लिखित अनुबंध न हो, आपकी Marketplace सामग्री का किसी भी प्रकार से यह तात्पर्य नहीं निकाला जाएगा कि ये Mozilla द्वारा उत्पादित या उसके द्वारा समर्थित है.


## सामग्री की सीमाएं

Firefox Marketplace में आपके द्वारा वितरित सभी Marketplace सामग्री Mozilla की सामग्री के  और डेवलपर हेतु अन्य नीतियों के अनुपालन में होनी चाहिए. आपको हमारी वर्तमान नीतियां [marketplace समीक्षा मानदंड](https://developer.mozilla.org/en-US/docs/Apps/Marketplace_Review)पर मिल सकती हैं.  साथ ही, Firefox Marketplace के लिए यह आवश्यक है कि सभी ऐप्स को इंटरनेशनल एज रेटिंग कोएलेशन ("IARC") द्वारा रेट किया जाए.  Firefox Marketplace के डेवलपर, IARC रेटिंग प्रमाण पत्र टूल को ऐप सबमिशन प्रक्रिया के भाग के रूप में निःशुल्क एक्सेस कर सकते हैं.  IARC तृतीय पक्ष है, और उनके रेटिंग प्रमाण पत्र टूल का उपयोग करके, आप [IARC गोपनीयता नीति](https://www.globalratings.com/IARCPRODClient/privacypolicy.aspx) और [IARC सेवा की शर्तों](https://www.globalratings.com/IARCPRODClient/termsofuse.aspx)से बाध्य होने की सहमति देते हैं. 


## Persona और Marketplace सामग्री

[Persona](http://persona.org) Mozilla की लॉगिन प्रणाली है.  कुछ Marketplace सामग्री प्रमाणीकरण के लिए Persona का उपयोग करती है. आपकी Marketplace सामग्री की उपयोगकर्ताओं द्वारा की गई खरीदी की हम आपको रसीद प्रदान करेंगे.


## ऐप रेटिंग और आंकड़े

Firefox Marketplace, Marketplace सामग्री इंस्टॉल करने वाले अंतिम उपयोगकर्ताओं को उस Marketplace सामग्री को रेट करने और टिप्पणियां देने देता है. Mozilla आपको आपकी Marketplace सामग्री के उपयोग से संबंधित सकल आंकड़े प्रदान कर सकता है. इस जानकारी के एक सबसेट का उपयोग Firefox Marketplace में Marketplace सामग्री में स्थापन निर्धारित करने में किया जा सकता है और इसे Firefox Marketplace में और हमारे API के माध्यम से सार्वजनिक रूप से प्रदर्शित किया जा सकता है. यद्यपि Mozilla के पास इस डेटा की एक्सेस होगी, लेकिन Firefox Marketplace की कुछ विशेषताएं आपको कुछ अपरिष्कृत आंकड़ों को दूसरे डेवलपर और उपयोगकर्ताओं से गुप्त रखने देंगी.


## निकासी, टेकडाउन और समाप्ति

### आपके द्वारा निष्कासन

आप अपनी किसी-भी Marketplace सामग्री को Firefox Marketplace के माध्यम से किए जाने वाले भावी वितरण से कभी-भी निकाल सकते हैं, लेकिन आपको इन शर्तों का और अपने अंतिम उपयोगकर्ताओं से हुए अपने अनुबंध का पालन करना होगा. आप सहमति देते हैं कि Firefox Marketplace के माध्यम से Marketplace सामग्री के भावी वितरण को निकालने से (a) ऐसे उपयोगकर्ताओं के लाइसेंस अधिकारों पर प्रभाव नहीं पड़ेगा जिन्होंने पूर्व में Marketplace सामग्री को खरीदा या डाउनलोड किया है, (b) उपयोगकर्ता की मशीन, हार्डवेयर, या दूसरी डिवाइस या Firefox Marketplace के ऐसे किसी भी भाग से आपकी Marketplace सामग्री नहीं निकाली जाएगी जहां उपयोगकर्ताओं की ओर से (यदि कोई हो) पूर्व में डाउनलोड किए गए एप्लिकेशन संग्रहीत हैं, या (c) ऐसी Marketplace सामग्री या सेवाओं को वितरित करने या उनमें सहायता करने की आपकी बाध्यता में कोई परिवर्तन नहीं आएगा जिन्हें पूर्व में उपयोगकर्ताओं द्वारा खरीदा या डाउनलोड किया गया था.

Mozilla, Firefox Marketplace की ऐसी किसी भी Marketplace सामग्री को बनाए नहीं रखेगा जिसे आपके द्वारा Firefox Marketplace से निकाल दिया गया हो और आपके द्वारा Mozilla को इस बात की लिखित सूचना दी गई हो कि ऐसा निष्कासन (i) किसी कॉपीराइट, ट्रेडमार्क, ट्रेड सीक्रेट, ट्रेड ड्रेस, पेटेंट या किसी व्यक्ति के अन्य बौद्धिक संपदा अधिकार के उल्लंघन के लगने वाले आरोप, या उसके वास्तविक उल्लंघन के कारण किया गया था, (ii) मानहानि के आरोप या वास्तविक मानहानि के कारण किया गया था, (iii) aकिसी तृतीय पक्ष के प्रचार या गोपनीयता के अधिकार के उल्लंघन का आरोप या वास्तविक उल्लंघन के कारण किया गया था, या (iv) किसी ऐसे आरोप या निर्धारण के कारण था कि ऐसी Marketplace सामग्री लागू कानून का अनुपालन नहीं करती. यदि आपकी Marketplace सामग्री प्रचार या गोपनीयता अधिकारों या ऊपर वर्णित लागू कानूनों के अतिलंघन, मानहानि, उल्लंघन के कारण Firefox Marketplace से निकाली गई है, तो आप ऐसी प्रभावित Marketplace सामग्री के लिए, Marketplace खरीदारी करने वाले प्रत्येक उपयोगकर्ता को टेकडाउन के ठीक पहले की तिथि से 60 दिनों के भीतर ऐसे अंतिम उपयोगकर्ता द्वारा भुगतान किए गए धन की धनवापसी करेंगे.

यदि आप Firefox Marketplace से अपनी सभी Marketplace सामग्री निकाल देते हैं, तो आप Mozilla को 30 दिन पूर्व लिखित सूचना देकर इन शर्तों को समाप्त कर सकते हैं. इन शर्तों की समाप्ति पर आपकी Marketplace सामग्री से संबंधित इन शर्तों के तहत बकाया धन की वापसी, सभी प्रतिनिधित्व और वारंटी और साथ-ही Mozilla को क्षतिपूर्ति करने की आपकी बाध्यता सहित सभी बाध्यताएं जारी रहेगी.


### Mozilla टेकडाउन

Mozilla को (यद्यपि बाध्यता नहीं) , Mozilla के पूर्ण स्वविवेक से, ऐसी किसी भी सामग्री को निकालने का अधिकार है जो, Mozilla के उचित मत से, Mozilla की किसी नीति का उल्लंघन करती है या किसी तरीके से हानिकारक या आपत्तिजनक है.

आगे की बातों को सीमित किए बिना, यदि Mozilla को आपके द्वारा या अन्यथा इस बात का पता चलता है और वह अपने पूर्ण एवं उचित स्वविवेक से यह निर्धारित करता है कि कोई Marketplace सामग्री या उसका कोई भी भाग (ट्रेडमार्क, लोगों से या ऐसी Marketplace सामग्री से संबद्ध किसी ब्रांड विशेषता को शामिल करते हुए पर इसी तक सीमित नहीं होकर): (a) हमारी marketplace [समीक्षा मानदंड](https://developer.mozilla.org/en-US/docs/Apps/Marketplace_review_criteria) या Firefox Marketplace की अन्य नीति का उल्लंघन करता है; (b) Mozilla या अन्य किसी व्यक्ति के लिए दायित्व निर्मित कर सकता है; या (c) इन शर्तों का उल्लंघन करता है, तो Mozilla, Marketplace सामग्री को Firefox Marketplace में उपलब्ध किए जाने से रोक सकता है, तो Firefox Marketplace से Marketplace सामग्री निकाल सकता है, संबंधित सामग्रियों (सीमारहित रूप से वर्णनों, स्क्रीनशॉट, या मेटाडेटा सहित) को फ़्लैग, फ़िल्टर, संशोधित कर सकता है , Marketplace सामग्री को पुनः वर्गीकृत कर सकता है, या अपने पूर्ण स्वत्वाधिकार में अन्य सुधारात्मक कार्रवाई कर सकता है. यदि निष्कासन से संबंधित आपके कोई प्रश्न या चिंताएं हैं, तो आप [app-reviews@mozilla.org](mailto:app-reviews@mozilla.org)पर हमसे संपर्क कर सकते हैं.

यदि Mozilla आगे आपको Firefox Marketplace उपलब्ध नहीं करने वाला है या यदि Mozilla को लगता है कि आपने किसी नीति का उल्लंघन किया है या इन शर्तों का अतिक्रमण किया है, तो Mozilla आपके साथ इन शर्तों को कभी-भी निलंबित या समाप्त कर सकता है.


## लाइसेंस

Mozilla, आपको अपनी Marketplace सामग्री सोर्स कोड के लिए MPL और रचनात्मक कार्यों के लिए क्रिएटिव कॉमंस जैसे ओपन सोर्स लाइसेंस के अंतर्गत उपलब्ध कराने के लिए प्रोत्साहित करता है. Mozilla ने एक ऑपरेटिंग सिस्टम भी बनाया है जिसमें वेब एप्लिकेशन (・Firefox OS・) को स्वाभाविक रूप से चलाया जा सकता है. Firefox OS के उपयोग से, Mozilla और तृतीय पक्ष ऐसे उपकरण बना सकते हैं जिन पर Firefox OS चलता है (・Firefox OS उपकरण・). Firefox Marketplace और Firefox OS उपकरणों के संबंध में Marketplace सामग्री उपलब्ध कराने के लिए आप एतद् द्वारा Mozilla और उसके सहयोगियों को अपने समस्त अधिकारों के अंतर्गत एक गैर-विशिष्ट, विश्वव्यापी, रॉयल्टी-मुक्त, उप-लाइसेंस किए जाने योग्य लाइसेंस प्रदान करते हैं. पूर्ववर्ती लाइसेंस में, यदि लागू हो, ऐसी Marketplace सामग्री Firefox OS उपकरणों पर पहले से लोड करने और Marketplace सामग्री को Firefox OS उपकरणों के माध्यम से उपलब्ध कराई जाने वाली सेवाओं के संबंध में उपलब्ध कराए जाने का अधिकार (लेकिन दायित्व नहीं) शामिल है.

Mozilla और आपके बीच, प्रत्येक पक्ष के पास सभी अधिकार, स्वत्वाधिकार और हित होंगे, जिनमें सीमित किए बिना उसकी ब्रांड सुविधाओं से संबंधित सभी बौद्धिक संपत्ति अधिकार शामिल होंगे. "ब्रांड सुविधाएं" का तात्पर्य क्रमश: व्यापार नामों, व्यापार चिह्नों, सेवा चिह्नों, लोगो, डोमेन नामों और प्रत्येक पक्ष की ऐसी विशिष्ट ब्रांड सुविधाओं से है, जो कि समय-समय पर उस पक्ष के स्वामित्व (या लाइसेंसीकृत) में आती हो. इन शर्तों में प्रदत्त सीमित सीमा को छोड़कर, न तो कोई पक्ष दूसरे पक्ष की ब्रांड सुविधाओं में या उसके लिए कोई भी अधिकार, स्वत्वाधिकार या हित प्रदान करता है, न ही दूसरा पक्ष उसे प्राप्त करता है. इन शर्तों के अधीन, आप Firefox Marketplace के संबंध में उपयोग के लिए अपनी ब्रांड सुविधाएं प्रदर्शित किए जाने की अवधि के दौरान Mozilla और उसके सहयोगियों को एक सीमित, गैर-विशिष्ट लाइसेंस प्रदान करते हैं. इन शर्तों में से कोई भी चीज़ आपको Mozilla के व्यापार नामों, ट्रेडमार्क, सेवा चिह्नों, लोगो, डोमेन नामों या अन्य विशिष्ट ब्रांड सुविधाओं को उपयोग करने का अधिकार नहीं देती है.


## प्रचार

Firefox Marketplace और Mozilla के उत्पादों व सेवाओं का विपणन करने या आपकी Marketplace सामग्री का प्रचार करने के लिए Mozilla और उसके सहयोगी प्रस्तुतिकरणों, विपणन सामग्रियों, विपणन ईवेंट, डेवलपर ईवेंट, वित्तीय रिपोर्ट, वेबसाइट प्रविष्टियों (आपकी वेबसाइट के लिंक सहित), प्रेस विज्ञप्तियों और ग्राहक सूचियों (जिनमें, सीमित किए बिना, Mozilla वेब साइटों पर पोस्ट की गई ग्राहक सूचियां शामिल हैं) में, आपकी Marketplace सामग्री में शामिल, उसके द्वारा एक्सेस की जाने वाली या उसके माध्यम से प्रसारित की जाने वाली ब्रांड सुविधाओं, स्क्रीनशॉट, वीडियो और प्रदर्शनों को शामिल कर सकते हैं.


## Firefox Sync ऐड-ऑन

यदि आपकी Marketplace सामग्री किसी भी Firefox Sync API या सॉफ़्टवेयर का उपयोग करती है, तो आप सहमति देते हैं (अ) कि आप और आपकी Marketplace सामग्री Firefox Sync API का उपयोग केवल उसके नियत उद्देश्य के लिए ही करेंगे; (ब) कि चूंकि आपकी Marketplace सामग्री Mozilla की होस्ट की गई Firefox Sync सेवाओं और/या Firefox Sync API का उपयोग करती है, इसलिए वह अपनी पहचान नहीं छिपाएगी या उसे प्रतिरूपित नहीं करेगी, इसमें आवश्यक पहचान व्यवहारों का अनुसरण करने में विफल रहना भी शामिल है; और (स) कि आप और आपकी Marketplace सामग्री, Firefox Sync API का उपयोग ऐसे किसी भी एप्लिकेशन या सेवा के लिए नहीं करेगी जो उपयोगकर्ताओं को भ्रमित करने का प्रयास करती है (इसमें Mozilla की होस्ट की गई Firefox Sync सेवाओं के अनुभव की नकल करने का प्रयास करना भी शामिल है).


## प्रतिनिधित्व और वारंटियां

आप प्रतिनिधित्व करते हैं और वारंटी देते हैं कि:

1. आप अपनी Marketplace सामग्री को विश्वभर में पोस्ट करने, प्रदर्शित करने, निष्पादित करने, उपयोग करने, पुनर्निर्मित करने और संचारित करने के अपने सभी आवश्यक अधिकारों के साथ ही किसी अन्य (Mozilla सहित) को भी ऐसा ही करने हेतु अधिकृत करने के अधिकारों को बनाए रखते हैं और बनाए रखेंगे;
2. यदि आपकी Marketplace सामग्री में ट्रेडमार्क, सेवा चिह्न या व्यापार ड्रेस जैसे कोई भी व्यावसायिक पहचानकर्ता जैसे शामिल हैं, तो आपके पास कला, डिज़ाइन, प्रतीकों, नामों और अन्य तत्वों का उपयोग विश्वभर में करने और उसे अधिकृत करने के कानूनी अधिकार होते हैं.
3. आपके द्वारा Marketplace सामग्री के बारे में प्रदान किए जाने वाले विवरण और अन्य डेटा आपकी श्रेष्ठ जानकारी के अनुसार सही हैं; और
4. आपकी Marketplace सामग्री ऐसे पहुंच-योग्य अनुबंध के साथ आती है जो उसके उपयोगकर्ताओं के अधिकारों की व्याख्या करती है.

## वारंटियों का अस्वीकरण

FIREFOX MARKETPLACE ・जैसा है वैसा・उपलब्ध कराया जाता है. MOZILLA, उसके सहयोगी, लाइसेंसकर्ता और वितरक सभी वारंटियों को अस्वीकार करते हैं, चाहे वे व्यक्ति हों अथवा निहित, जिनमें सीमित किए बिना, व्यापारिकता की निहित वारंटियां, किसी विशेष प्रयोजन के लिए योग्यता और गैर-उल्लंघन शामिल हैं. कुछ क्षेत्राधिकार निहित वारंटियों के अपवर्जन या परिसीमन की अनुमति नहीं देते हैं, इसलिए हो सकता है कि यह अस्वीकरण आप पर लागू न हो.


## दायित्व की सीमा

आप स्पष्टत: यह समझते हैं और सहमति देते हैं कि कानूनी रूप से आवश्यक को छोड़कर, MOZILLA, उसके योगदानकर्ता, लाइसेंसकर्ता, अनुषंगी, सहयोगी और वितरक डेटा की हानि सहित किसी भी अप्रत्यक्ष, विशेष, आकस्मिक, परिणामी, दंडात्मक या अनुकरणीय क्षतिपूर्ति, जो आपके द्वारा व्यय की गई हो, के लिए किसी भी उत्तरदायित्व के सिद्धांत के अंतर्गत आपके प्रति उत्तरदायी नहीं होंगे, भले ही MOZILLA या उसके प्रतिनिधियों को ऐसी किसी भी हानि के होने की संभावना के बारे में सूचित कर दिया गया हो या उन्हें इसके बारे में अवगत होना चाहिए था. किसी भी परिस्थिति में इन शर्तों से या इनके संबंध में होने वाली किसी भी क्षति के लिए आपके प्रति MOZILLA का एकीकृत उत्तरदायित्व, (i) $100 या (ii) किसी भी दावे के ठीक पूर्ववर्ती बारह महीनों में MOZILLA द्वारा आपको भुगतान की गई कुल राशि में से अधिकतम से अधिक नहीं होगा.  कुछ क्षेत्राधिकार निश्चित प्रकार के उत्तरदायित्व के अपवर्जन या परिसीमन की अनुमति नहीं देते हैं, इसलिए हो सकता है कि यह अस्वीकरण आप पर लागू न हो.


## मोचन; क्षतिपूर्ति

आप Mozilla, उसके अधिकारियों, कर्मचारियों, एजेंट और उत्तराधिकारियों को अन्य उपयोगकर्ताओं, जिनमें Marketplace सामग्री के डेवलपर भी शामिल हैं, के साथ होने वाले किसी भी विवाद के संबंध में या उससे उत्पन्न होने वाले किसी भी दावे, मांग और किसी भी प्रकार की क्षतियों से मुक्त करते हैं.

यदि कोई भी तृतीय पक्ष Firefox Marketplace के आपके उपयोग या आपकी Marketplace सामग्री के संबंध में Mozilla के विरुद्ध दावा प्रस्तुत करता है, तो ऐसे दावे से संबंधित सभी क्षतियों, हानियों और किसी भी प्रकार के व्ययों (जिसमें यथोचित कानूनी शुल्क और लागतें शामिल हैं) से Mozilla का बचाव करेंगे और उसे हानिरहित रखेंगे.


## सामान्य कानूनी शर्तें

ये शर्तें Mozilla और आपके बीच एक पूर्णत: कानूनी अनुबंध का गठन करती हैं तथा Firefox Marketplace के आपके उपयोग को प्रबंधित करती हैं तथा Firefox Marketplace के संबंध में Mozilla और आपके बीच पूर्व में हुए किसी भी अनुबंध पर पूरी तरह वरीयता प्राप्त करती हैं. इन शर्तों में दी गई किसी भी चीज़ को ऐसा नहीं माना जाना चाहिए कि वह आपको Mozilla या उसके लाइसेंसकर्ताओं के ट्रेडमार्क, व्यापार नामों, सेवा चिह्नों या व्यापार ड्रेस का उपयोग करने का अधिकार देती है और उसके सभी अधिकार, स्वत्वाधिकार और हित एतद् द्वारा Mozilla के पास सुरक्षित हैं. हमारे ट्रेडमार्क के संबंध में जानकारी के लिए, कृपया ट्रेडमार्क और लोगो उपयोग संबंधी हमारी नीतियां देखें.

आप सहमति देते हैं कि यदि Mozilla इन शर्तों में शामिल किसी भी कानूनी अधिकार या उपचार को व्यवहार में नहीं लाता या लागू नहीं करता (या जिससे Mozilla को किसी भी लागू कानून के अंतर्गत लाभ होता हो), तो इसे Mozilla के अधिकारों के औपचारिक अधित्याग के रूप में नहीं लिया जाएगा और यह कि वे अधिकार एवं उपचार Mozilla के लिए अभी भी उपलब्ध होंगे.

यदि कोई भी न्यायालय जिसे इस मामले पर निर्णय लेने का अधिकार हो, यह निर्णय देता है कि इन शर्तों का कोई भी प्रावधान अमान्य है, तो शेष शर्तों को प्रभावित किए बिना उस प्रावधान को इन शर्तों में से निकाल दिया जाएगा. इन शर्तों के शेष प्रावधान मान्य और प्रवर्तनीय बने रहेंगे.
निर्यात प्रतिबंध. FIREFOX MARKETPLACE पर आपकी MARKETPLACE सामग्री का वितरण अमेरिकी निर्यात कानूनों और विनियमों के अधीन हो सकता है. आपको अपनी MARKETPLACE सामग्री के वितरण पर लागू होने वाले सभी घरेलू और निर्यात कानूनों और विनियमों का पालन करना होगा. इन कानूनों में गंतव्यों, उपयोगकर्ताओं और अंतिम उपयोग पर लगाए जाने वाले प्रतिबंध शामिल हैं.

इन शर्तों में प्रदान किए गए अधिकार आपके द्वारा, Mozilla की अग्रिम लिखित सहमति के बिना सौंपे या स्थानांतरित नहीं किए जा सकते हैं. आपको Mozilla की अग्रिम लिखित स्वीकृति के बिना इन शर्तों के अंतर्गत आने वाले अपने उत्तरदायित्वों या कर्तव्यों को सौंपने की अनुमति नहीं है.

## नियंत्रक कानून और क्षेत्राधिकार

ये शर्तें, और इन शर्तों के अंतर्गत MOZILLA के साथ आपका संबंध संयुक्त राज्य अमेरिका के केलिफ़ोर्निया राज्य के कानूनी प्रावधानों के विरोध को ध्यान में न रखते हुए उसके कानूनों द्वारा प्रबंधित होगा. आप और Mozilla इन शर्तों से उत्पन्न होने वाले किसी भी कानूनी मामले को हल करने के लिए केलिफ़ोर्निया राज्य के सांता क्लारा में स्थित न्यायालयों के विशिष्ट क्षेत्राधिकार में उपस्थित होने की सहमति देते हैं. इसके बावज़ूद, आप सहमति देते हैं कि Mozilla को अभी भी किसी भी क्षेत्राधिकार में निषेधाज्ञा उपचारों (या समतुल्य अत्यावश्यक कानूनी राहत) को लागू किए जाने के लिए अनुमति दी जानी चाहिए.
