# Firefox OS Adatvédelmi Tájékoztató

2013\. május 8.
{: datetime="2013-05-08" }

Fontos számunkra az Ön személyes adatainak védelme. Amikor a Firefox OS részünkre, azaz a Mozilla (Mozilla Corporation, 331 E. Evelyn Avenue, Mountain View, CA 94041) részére információkat küld, akkor a [Mozilla Adatvédelmi Szabályzata](http://www.mozilla.org/hu/privacy/) szerint kezeljük az információkat.

## Amit tudnia érdemes:

A Firefox OS kapcsolódik a Mozillához és másokhoz, annak érdekében, hogy termékjellemzőkkel kapcsolatos szolgáltatásokat nyújtson.
{: #location-services }

* Frissítések: Annak érdekében, hogy mindig a legfrissebb verzió álljon rendelkezésre, a Firefox OS automatikusan rákapcsolódik egy szolgáltatásra, amelyet az Ön készülékének gyártója vagy annak megbízásából más nyújt. A Firefox OS ugyancsak automatikusan ellenőrzi a letöltött alkalmazásokhoz tartozó frissítéseket azáltal, hogy lekérdezést küld a Firefox Marketplace-nek vagy, ha az alkalmazást máshonnan töltötte le, annak az alkalmazásnak a fejlesztőjéhez.
* Tartózkodási hely: Amikor bekapcsolja a tartózkodási hely meghatározására szolgáló szolgáltatást, a Firefox OS többféle adatforrást és szolgáltatást (ideértve a GPS-t, AGPS-t és más geolokalizációs szolgáltatást) használhat annak érdekében, hogy az Ön tartózkodási helye meghatározható legyen. A tartózkodási hely meghatározására szolgáló szolgáltatást a készülékén található Firefox OS „Beállítások” alkalmazásban tudja kikapcsolni.
* Kezdeti aktiválás: A megfelelő frissítések és alkalmazások rendelkezésre bocsátásához a Firefox OS az első bekapcsoláskor egy egyszeri pinget küld a Mozillához. [További információ](https://wiki.mozilla.org/FirefoxOS/Metrics)

---------------------------------------

Az Ön által használt készülék, mint általában a legtöbb mobilkészülék, számos különböző fél közreműködése révén jött létre. Ez a tájékoztató kizárólag arra vonatkozóan nyújt tájékoztatást, hogy a Mozilla hogyan kezeli az Ön személyes adatait a Mozilla által jóváhagyott Firefox OS hivatalos verzióival összefüggésben.
{: #external-parties }

* Amennyiben olyan alkalmazásokat használ, amelyeket nem a Mozilla készített, úgy azokra az alkalmazásokra az alkalmazások készítőinek adatvédelmi szabályzata alkalmazandó.
* A Firefox OS dinamikus alkalmazáskeresőjét az Everything.me támogatja, így arra annak adatvédelmi tájékoztatója alkalmazandó, melyet itt tekinthet meg. Kérjük, hogy ezt tanulmányozza át. [http://corp.everything.me/ffos-privacy/](http://corp.everything.me/ffos-privacy/)
* A Firefox OS lehetővé teszi az Ön számára, hogy számos olyan integrált szolgáltatást vegyen igénybe, amelyet harmadik fél nyújt (mint például az Ön e-mail vagy közösségi hálózat szolgáltatója) által nyújtott szolgáltatást vegyen igénybe. Ezekre a szolgáltatásokra a saját adatvédelmi szabályzatuk alkalmazandóak, kérjük, hogy ezeket tanulmányozza át.
