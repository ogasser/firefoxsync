# Informativa sulla privacy di Mozilla

8 maggio 2013
{: datetime="2013-05-08" }

Per Mozilla, la privacy degli utenti è importante. La [Informativa sulla privacy di Mozilla](http://www.mozilla.org/it/privacy/) descrive in che modo Mozilla tratta le informazioni che le vengono inviate da Firefox OS.

## Cose da sapere

Firefox OS si connette a noi e ad altri per fornire funzionalità di prodotto.
{: #location-services }

* Aggiornamenti: per scaricare aggiornamenti, Firefox OS si connette automaticamente a un servizio operato da o per conto del produttore del dispositivo dell’utente. Firefox OS cerca inoltre automaticamente gli aggiornamenti relativi alle app installate inviando una richiesta a Firefox Marketplace o, se l’utente ha installato l’app utilizzando un altro servizio, quelli relativi ai servizi dello sviluppatore di tale app.
* Posizione: attivando i servizi di localizzazione, Firefox OS può utilizzare molteplici punti e soggetti che forniscono dati per individuare la posizione dell’utente, inclusi i provider di servizi di geolocalizzazione GPS, AGPS e altri. L’utente può disabilitare i servizi di localizzazione sul proprio dispositivo andando nelle “Impostazioni” di Firefox OS.
* Attivazione iniziale: per poter fornire aggiornamenti e applicazioni appropriate, Firefox OS invia a Mozilla un unico ping di dati quando viene inizialmente attivato. [Ulteriori informazioni](https://wiki.mozilla.org/FirefoxOS/Metrics)

---------------------------------------

Il dispositivo utilizzato dall’utente, come la maggior parte dei dispositivi mobili, è creato da più soggetti. Il presente avviso descrive unicamente le modalità di trattamento delle informazioni seguite da Mozilla per le versioni ufficiali di Firefox OS autorizzate da Mozilla.
{: #external-parties }

* Se l’utente utilizza app prodotte da soggetti diversi da Mozilla, si applicheranno le politiche sulla privacy ad esse relative.
* La funzione di ricerca adattiva delle app di Firefox OS utilizza Everything.me e applica la politica sulla privacy di tale servizio, che può essere consultata alla pagina [http://corp.everything.me/ffos-privacy/](http://corp.everything.me/ffos-privacy/).
* Firefox OS consente all’utente di utilizzare diversi servizi integrati di terzi, quali l’email o il social provider dell’utente. In questo caso, la politica sulla privacy che si applica è quella di questi servizi.
