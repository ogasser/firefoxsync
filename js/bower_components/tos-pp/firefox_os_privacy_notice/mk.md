# Изјава за приватност за Firefox OS

8 мај, 2013 г.
{: datetime="2013-05-08" }

Mozilla се грижи за вашата приватност. Кога Firefox OS ни испраќа информации, нашата [Политика на приватност на Mozilla](http://www.mozilla.org/en-US/privacy/) опишува како ракуваме со тие информации.

## Работи што треба да ги знаете

Firefox OS се поврзува со нас и со други за да ги обезбедува функциите на производите.
{: #location-services }

* Ажурирања: За да се ажурира постојано, Firefox OS се поврзува автоматски со услуга со којашто управува производителот на вашиот уред или со којашто се управува во негово име. Исто така, Firefox OS автоматски проверува дали за инсталираните апликации има ажурирања испраќајќи барање до Firefox Marketplace или доколку сте инсталирале апликација од друга локација, испраќа барање до услугите од производителот на таа апликација.
* Локација: Кога ги вклучувате услугите за лоцирање, Firefox OS може да користи повеќе податочни точки и субјекти за да ја пресмета вашата локација, вклучително и GPS, AGPS и други даватели на услуги за геолоцирање. Услугите за лоцирање може да ги оневозможите во апликацијата Firefox OS Settings на вашиот уред.
* Првична активација: За да обезбеди соодветни ажурирања и апликации, Firefox OS до Mozilla испраќа еднократен податочен пинг при првото вклучување. [Дознајте повеќе](https://wiki.mozilla.org/FirefoxOS/Metrics)

---------------------------------------

Како и повеќето мобилни уреди, уредот што го користите е создаден од повеќе производители. Оваа изјава го опфаќа само начинот на кој Mozilla ракува со вашите информации за официјалните верзии на Firefox OS овластени од Mozilla.
{: #external-parties }

* Ако користите апликации што не се произведени од Mozilla, ќе важат политиките на приватност на соодветните производители.
* Функцијата за динамично пребарување апликации на Firefox OS е поддржана од Everything.me и важи нивната политика на приватност, којашто може да ја најдете на [http://corp.everything.me/ffos-privacy/](http://corp.everything.me/ffos-privacy/).
* Firefox OS ви овозможува да користите неколку интегрирани услуги од други производители, како што се вашата е-пошта или друштвена мрежа. За користење на овие услуги ќе важи политиката на приватност на тие услуги.
