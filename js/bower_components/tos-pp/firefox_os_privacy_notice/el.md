# Απόρρητο Firefox OS

08 Μαϊου 2013
{: datetime="2013-05-08" }

Ενδιαφερόμαστε για την προστασία του απορρήτου σας. Όταν το Firefox OS στέλνει πληροφορίες στο Mozilla (δηλαδή σε εμάς), η [πολιτική απορρήτου](http://www.mozilla.org/el/privacy/) του Mozilla περιγράφει το πώς αντιμετωπίζουμε αυτές τις πληροφορίες.

## Πράγματα που θα πρέπει να γνωρίζετε

Το Firefox OS συνδέεται σε εμάς και αλλού για να παρέχει λειτουργίες του προϊόντος.
{: #location-services }

* Ενημερώσεις: Για να παραμένει ενημερωμένο, το Firefox OS συνδέεται αυτόματα με μια υπηρεσία που διαχειρίζεται ο κατασκευαστής της συσκευής σας ή που λειτουργεί εκ μέρους του. Το Firefox OS ελέγχει επίσης αυτόματα για την ύπαρξη ενημερώσεων των εγκατεστημένων εφαρμογών, αποστέλλοντας αίτημα στο Firefox Marketplace ή εάν έχετε εγκαταστήσει μια εφαρμογή από άλλο σημείο, στις υπηρεσίες του δημιουργού της συγκεκριμένης εφαρμογής.
* Γεωεντοπισμός: Όταν ενεργοποιείτε τις υπηρεσίες γεωεντοπισμού, το Firefox OS μπορεί να χρησιμοποιεί πολλαπλά σημεία και σύνολα δεδομένων για να υπολογίζει την θέση σας, μεταξύ άλλων τους παρόχους GPS, AGPS και άλλων υπηρεσιών προσδιορισμού γεωγραφικής θέσης. Μπορείτε να απενεργοποιήσετε τις υπηρεσίες εντοπισμού στην εφαρμογή των «Ρυθμίσεων» του Firefox OS στη συσκευή σας.
* Αρχική ενεργοποίηση: Για να παρέχει κατάλληλες ενημερώσεις και εφαρμογές, το Firefox OS στέλνει στην Mozilla ένα πακέτο δεδομένων (data ping), για μία φορά, μόλις τεθεί σε λειτουργία. [Μάθετε περισσότερα](https://wiki.mozilla.org/FirefoxOS/Metrics)

---------------------------------------

Η συσκευή που χρησιμοποιείτε, όπως και οι περισσότερες κινητές συσκευές, έχει διανεμηθεί από περισσότερα του ενός μέρη. Η παρούσα δήλωση καλύπτει μόνον τον τρόπο με τον οποίο ο Mozilla μεταχειρίζεται τα στοιχεία σας σε σχέση με τις επίσημες εκδόσεις του Firefox OS που είναι εγκεκριμένες από το Mozilla.
{: #external-parties }

* Εάν χρησιμοποιείτε εφαρμογές που έχουν δημιουργηθεί από κάποιον άλλο εκτός του Mozilla, τότε θα ισχύουν οι δικές τους πολιτικές απορρήτου.
* Το χαρακτηριστικό δυναμικής αναζήτησης εφαρμογών του Firefox OS προσφέρεται από την Everything.me και ισχύει η πολιτική απορρήτου της, που μπορείτε να βρείτε στο [http://corp.everything.me/ffos-privacy/](http://corp.everything.me/ffos-privacy/)
* To Firefox OS σας επιτρέπει να χρησιμοποιείτε αρκετές ολοκληρωμένες υπηρεσίες τρίτων, όπως είναι ο πάροχος υπηρεσιών ηλεκτρονικής αλληλογραφίας ή μέσων κοινωνικής δικτύωσης. Η πολιτική απορρήτου αυτών των υπηρεσιών θα ισχύει αναφορικά με την χρήση τους από εσάς.
