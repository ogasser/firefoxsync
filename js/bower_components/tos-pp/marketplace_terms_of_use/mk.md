3 јули, 2013 г.

### Резиме

Овој горен дел претставува резиме од условите наведени подолу. Ова резиме има за цел да ви помогне да ги разберете условите, но прочитајте го целиот документ, затоа што кога ќе се согласите со документот укажувате дека гo прифаќате целиот документ, а не само ова резиме:

- Мора да имате најмалку 18 години за да имате сметка на Marketplace или да имате одобрение од вашиот родител којшто ќе го надгледува вашето користење на Marketplace.
- Вашите податоци ќе ги користиме во согласност со нашата [Политика на приватност на Firefox Marketplace](/media/docs/privacy/mk.html). Апликациите или додатоците обезбедени од други може да имаат сопствена политика на приватност.
- Програмерите (а не Mozilla) се единствено одговорни за секоја апликација или додаток, вклучително и за обезбедување поддршка за вас.
- Не правете нешто што е незаконско или што би можело да ни наштети нам или на другите.
- Не сме одговорни за вашата употреба на Firefox Marketplace или за постапките на другите корисници, вклучително и на програмерите.
- Вие ќе бидете одговорни за вашата употреба или злоупотреба на Firefox Marketplace, како и за вашите апликации или додатоци.

### Вовед

Ние во Mozilla сме посветени на промовирање избор и иновации на интернет. Затоа го создадовме Firefox Marketplace - јавно достапен пазар што им овозможува на програмерите да ги дистрибуираат нивните апликации и додатоци до корисниците, за да ги користат на секој уред што има пристап до отворениот интернет.

Вашето користење на Firefox Marketplace подлежи на условите и одредбите од овие Услови за користење, како и на сродните политики на Firefox Marketplace спомнати во овие Услови или во Firefox Marketplace (колективно, „Условите“).


### Погодност

Со користењето на Firefox Marketplace, се согласувате дека имате најмалку 18 години или дека дејствувате со согласност и надзор од вашиот родител; и дека имате целосна моќ, способност и надлежност да ги прифатите овие Услови во ваше име или доколку е применливо, во име на вашиот работодавец или на друг субјект што го претставувате.


### Измени на Условите

Го задржуваме правото да вршиме измени на овие Услови според сопствена дискреција, а ќе ве известиме доколку вршиме материјални измени.


### Дефиниции

Кога го користиме зборот „Програмери“, мислиме на програмери од трети страни што ги прават нивните содржини на Marketplace достапни преку Firefox Marketplace.

Преку Firefox Marketplace може да инсталирате додатоци или апликации (заедно, „содржини на Marketplace“):

- „Додатоци“ се проширувања, теми, пребарувачи, речници и јазични пакети што ви овозможуваат да ја проширите функционалноста на веб-прелистувачот Firefox.
- „Апликации“ се апликации напишани со користење отворени веб-технологии што може да се извршуваат на повеќе платформи.
- Некои апликации и додатоци може да се купат од програмери преку Firefox Marketplace (посебно, како „Купена“ апликација или додаток и заедно, како „Купени содржини“).


### Содржини на Marketplace

Секој програмер, а не Mozilla (освен каде што развиваме сопствени апликации или додатоци) е единствено одговорен за своите додатоци и апликации.


### Купени содржини

Firefox Marketplace користи Mozilla [Persona](https://persona.org/) за да ги поврзе вашите Купени содржини со вашата сметка. Нема да можете да користите никакви Купени содржини без да се најавите со вашата сметка за Persona. Ако ја избришете сметката за Persona, може да ги изгубите вашите Купени содржини. Програмерите може да нудат производи и услуги за кои што е потребно ваше најавување или автентикација, користејќи дополнителни сертификати, освен оние од Persona.

Со купувањето Купени содржини, се согласувате дека нема намерно да заобиколите некој механизам за автентикација. Може да прекинеме да обезбедуваме пристап до Firefox Marketplace или да го суспендираме вашиот пристап до Купени содржини ако сметаме дека сте ги прекршиле овие услови.


### Рефундирања и поддршка

Освен ако е посочено поинаку, содржините на Marketplace наведени во Firefox Marketplace се развиваат и продаваат од програмери од трети страни, а не од Mozilla. Поради оваа причина, сите ваши барања за поддршка во врска со содржини на Marketplace треба да се поднесат до програмерот на тие содржини на Marketplace. За да побарате поддршка за содржините на Marketplace што сте ги купиле, контактирајте со програмерот на тие содржини на Marketplace преку соодветната страница за содржини на Marketplace.

Може да побарате поддршка и од мобилниот оператор преку кој пристапувате до Firefox Marketplace (список со веб-локации за поддршка од мобилни оператори е достапен [овде](https://support.mozilla.org/en-US/kb/firefoxos-carrier-support-contact-information)). За информации околу Firefox Marketplace, како и написи во врска со често поставувани прашања, посетете ја веб-локацијата за поддршка на Mozilla [овде](https://support.mozilla.org/en-US/kb/what-firefox-marketplace).

Ако вашите Купени содржини се недостапни, дефектни, содржат злонамерен софтвер или на друг начин не работат според наведеното, може да побарате рефундирање [овде](https://support.mozilla.org/en-US/questions/marketplace/refund) во рок од 10 дена по купувањето.


### Дополнителни услови во врска со содржини на Marketplace

До степенот до кој некои од содржините на Firefox Marketplace се опфатени со одделни услови (како на пример договор за лиценца со краен корисник, лиценца за софтвер со отворен код и/или услови за користење содржини на Marketplace од Програмер), се согласувате да се придржувате до таквите услови. Условите под кои се дистрибуираат содржини на Marketplace може да ги најдете на страницата со информации за таа содржина на Marketplace.


### Приватност

Ќе побараме да ни обезбедите информации за вас (какви што се информации за идентификација или за контакт) како дел од вашата регистрација за и користење на Firefox Marketplace. Со вашите информации ќе ракуваме како што е опишано во [Политиката на приватност] на Firefox Marketplace(/media/docs/privacy/mk.html).

Повеќе информации може да најдете во нашата [Политика на приватност](/media/docs/privacy/mk.html).

[Политиката на приватност]на Firefox Marketplace(/media/docs/privacy/mk.html) важи за Firefox Marketplace, но не и за содржини на Marketplace. Треба да ја проверите политиката на приватност на одредена содржина на Marketplace за да ги откриете практиките за приватност поврзани со таа содржина на Marketplace и да се согласите со истите пред да ја купите, инсталирате или користите таа содржина.

Доколку сметате дека некој програмер не се придржува до [Договорот за програмери на Firefox Marketplace](https://marketplace.firefox.com/developers/docs/policies/agreement) или до Условите за користење на Firefox Marketplace, известете нè преку врската „Пријави злоупотреба“ за релевантната содржина на Marketplace, а ние ќе го испитаме вашето барање и ќе преземеме соодветни мерки.


### Ваши поднесени содржини

Како дел од функциите на Firefox Marketplace, може да поставувате коментари, слики за профил и други содржини („Ваши поднесени содржини“). За појаснување, ако сте програмер, „Вашите поднесени содржини“ не вклучуваат никакви апликации или додатоци што ги поставувате на Firefox Marketplace – условите во врска со апликациите или додатоците што ги поставувате се опфатени со [Договорот за програмери](https://marketplace.firefox.com/developers/docs/policies/agreement). Со поставување на Вашите поднесени содржини, ни доделувате не-ексклузивна лиценца важечка во целиот свет и без надомест за авторски права, за да ги користиме вашите поднесени содржини во врска со обезбедувањето и промовирањето на Firefox Marketplace. Изјавувате и гарантирате дека вашите поднесени содржини нема да ги прекршат правата на која било трета страна и дека ќе бидат во согласност со нашите [Упатства за преглед на апликации](https://developer.mozilla.org/docs/Web/Apps/Publishing/Marketplace_review_criteria).


### Известување за Законот за авторски права во дигиталниот милениум (DMCA)

Ако сте сопственик на авторски права или застапник на сопственик на авторски права и сметате дека содржините достапни преку некоја од веб-локациите на Mozilla прекршуваат едно или повеќе од вашите авторски права, ве молиме веднаш да го известите застапникот за авторски права на Mozilla преку е-пошта, обична пошта или факс („Известување за DMCA“) и вклучете ги информациите наведени подолу. Може да го разгледате 17 U.S.C. § 512(c)(3) од Законот за авторски права во дигиталниот милениум за информации околу надлежноста или да се консултирате со вашиот адвокат доколку ви е потребна помош. Доколку Mozilla преземе дејство како одговор на известување за DMCA, добронамерно ќе се обиде да контактира со страната што ги ставила таквите содржини на располагање, преку последната адреса на е-пошта, доколку ја има, што Mozilla ја добила од таа страна. Може да поднесете одговорност за штети врз основа на одредени материјални погрешни наведувања содржани во Известувањето за DMCA. Затоа, ако не сте сигурни дали содржините што се наоѓаат на или до кои води веб-локацијата ги прекршуваат вашите авторски права, пожелно е најпрво да контактирате со адвокат.

Сите известувања за DMCA треба да го содржат следново:

1. Потпис, електронски или физички, од сопственикот или од лице овластено да дејствува во име на сопственикот на ексклузивното авторско право што се прекршува;
2. Идентификација на делото или делата заштитени со авторски права, за коишто тврдите дека биле прекршени;
3. Опис на природата и локацијата на материјалот што тврдите дека го прекршува вашето авторско право, со доволно информации за Mozilla да може да ја најде и да ја идентификува таа содржина, вклучително и URL-адресата на којашто се наоѓа содржината;
4. Вашите име, адреса, телефонски број и адреса на е-пошта преку кои можеме да контактираме со вас; и
5. Изјава од вас: **(i)** дека совесно сметате дека користењето на материјалот што тврдите дека ги прекршува вашите авторски права не е законски овластено или од сопственикот на авторските права или од застапникот на сопственикот; и, **(ii)** дека сите информации содржани во вашето известување за DMCA се точни и дека сте свесни за казната што следи за лажно сведочење, дека или сте сопственик на, или лице што е овластено да дејствува во има на сопственикот на ексклузивното авторско право што се прекршува.

Назначениот застапник за авторски права на Mozilla треба да ги добие известувањата за прекршување авторски права на следнава адреса:

<address>
  Office of the General Counsel<br>
  Mozilla Corporation<br>
  331 E. Evelyn Ave.,<br>
  Mountain View, CA 94041<br>
  Е-пошта: dmcanotice at mozilla dot com<br>
  Телефонски број: [650-903-0800](tel:6509030800)<br>
  Факс: 650-903-0875
</address>

Доколку не ги исполните сите услови за известување за DMCA, можно е Mozilla да не дејствува врз основа на вашето известување.

Mozilla ќе ја укине сметката на одреден корисник доколку под соодветни околности се утврди дека истиот корисник постојано прекршува авторски права.

Горенаведените информации за контакт важат и за известувања засновани врз авторски права или трговски марки надвор од САД.

До застапникот за авторски права треба да се поднесуваат само известувања за DMCA, известувања за трговски марки (дефинирани подолу) и известувања за меѓународни авторски права или трговски марки.

Имајте предвид дека сите известувања за DMCA испратени до Mozilla може да се испраќаат до трети страни (вклучително и до тужениот) и да се објавуваат на интернет (вклучително и на [http://www.chillingeffects.org/](http://www.chillingeffects.org/)).


### Известувања за трговски марки

Ако сте сопственик на трговска марка или застапник на сопственик на трговска марка и сметате дека содржините достапни преку една од веб-локациите на Mozilla прекршуваат еден или повеќе од вашите трговски марки, ве молиме веднаш известете го застапникот за авторски права на Mozilla преку е-пошта, обична пошта или факс („Известување за DMCA“) и вклучете ги горенаведените информации за известувања за DMCA. За справување со добиените известувања за прекршувања на трговски марки, Mozilla користи процес што е многу сличен на горенаведениот процес за известување за DMCA за авторски права. Освен исполнување на условите за известување за DMCA, Mozilla бара целото известување за трговска марка да биде подготвено од сопственикот на трговската марка (или од неговиот застапник) свесен за казната што следува за лажно сведочење.


### Извоз

За некои од содржините што може да ги преземете преку Firefox Marketplace може да има законски ограничувања за извоз. Се согласувате дека ќе се придржувате до сите применливи закони и прописи за контрола на извоз и ре-извоз и потврдувате дека немате забрана да примате извезени производи и услуги согласно американските или други закони за извоз.


### Општа изјава и гаранција

Изјавувате и гарантирате дека вашето користење на Firefox Marketplace ќе биде во согласност со овие Услови, со кои било применливи закони и прописи и со кои било други применливи политики или услови и одредби. На пример, ако одлучите да станете програмер мора да се согласите со [Договорот за програмери](https://marketplace.firefox.com/developers/docs/policies/agreement).


### Ослободување и обесштетување

Ги ослободувате Mozilla, нејзините претставници, вработени, застапници и наследници од побарувања и барања за отштета од секаков вид или природа, што произлегуваат од или се поврзани со какви било спорови со други корисници, вклучително и програмери.

Се согласувате да ги браните, обесштетите и чувате од штета Mozilla, нејзините изведувачи и даватели на лиценци и нивните директори, претставници, вработени и застапници од и против какви било побарувања и трошоци на трети страни, вклучително и адвокатски хонорари, што произлегуваат од вашата употреба на Firefox Marketplace и содржините на Marketplace (вклучително трошоци што произлегуваат од вашето прекршување на какви било изјави или гаранции содржани во овие Услови). 


### Услов; Прекинување

Условите ќе продолжат да важат додека не ги прекинете вие или Mozilla.

Вашиот правен договор со Mozilla во врска со Firefox Marketplace може да го прекинете во секое време и поради каква било причина со деактивирање на вашите сметки и со прекинување на вашата употреба на Firefox Marketplace. Не мора конкретно да ја информирате Mozilla кога ќе прекинете со употреба на Firefox Marketplace. Доколку ја прекинете употребата на Firefox Marketplace без да ги деактивирате вашите сметки, можно е сметките да се деактивираат поради подолг период на неактивност.

Може да ги суспендираме или да ги укинеме вашите сметки или целосно или делумно да престанеме да ви ги обезбедуваме услугите на Firefox Marketplace во секое време и поради каква било причина, вклучително доколку разумно сметаме дека: (i) сте ги прекршиле овие Услови, (ii) создавате ризик или можна законска одговорност за нас; или (iii) нашето обезбедување на услугите на Firefox Marketplace повеќе не е исплатливо. Ќе направиме разумни напори да ве известиме преку адресата на е-пошта поврзана со вашата сметка или следниот пат кога ќе се обидете да пристапите до сметката.

Во сите такви случаи, Условите ќе престанат да важат, вклучително вашата лиценца за користење на Firefox Marketplace, но ќе продолжат да важат следниве делови: Ослободување и обесштетување, одрекување од одговорност; ограничување на одговорност, надлежно право и разно.

Дополнително, Mozilla може да прекине (постојано или привремено) да ви го нуди Firefox Marketplace (или кои било негови функции) вам или генерално на корисниците и можно е да не може да ви достави претходно известување.


### Одрекување од одговорност; Ограничување на одговорност

За појаснување, „Содржини“ вклучуваат, без ограничување „Содржини на Marketplace“.

ОСВЕН АКО Е ЈАСНО НАВЕДЕНО ПОИНАКУ, ВКЛУЧИТЕЛНО НАВЕДЕНОТО ВО ЛИЦЕНЦА ИЛИ ВО ДРУГ ДОГОВОР ЗА РЕГУЛИРАЊЕ НА УПОТРЕБАТА НА ОДРЕДЕНИ СОДРЖИНИ, СИТЕ СОДРЖИНИ ШТО СЕ НАОЃААТ ВО ИЛИ СЕ ДОСТАПНИ ПРЕКУ Firefox Marketplace СЕ ОБЕЗБЕДЕНИ „КАКВИ ШТО СЕ“ И MOZILLA, НЕЈЗИНИТЕ ИЗВЕДУВАЧИ И ДАВАТЕЛИ НА ЛИЦЕНЦИ НЕ ДАВААТ ГАРАНЦИИ, ДИРЕКТНИ ИЛИ ИНДИРЕКТНИ, ВКЛУЧИТЕЛНО ГАРАНЦИИ ЗА ПРОДАЖБА НА ПАЗАР, ЗА СООДВЕТНОСТ ЗА ОДРЕДЕНА НАМЕНА, ЗА ПРАВО НА СОПСТВЕНОСТ ИЛИ ЗА НЕПОВРЕДУВАЊЕ НА СОПСТВЕНИЧКИ ПРАВА. БЕЗ ОГРАНИЧУВАЊЕ НА ГОРЕНАВЕДЕНОТО, MOZILLA, НЕЈЗИНИТЕ ИЗВЕДУВАЧИ И ДАВАТЕЛИ НА ЛИЦЕНЦИ НЕ ДАВААТ ИЗЈАВА ИЛИ ГАРАНЦИЈА ДЕКА СОДРЖИНИТЕ ШТО СЕ НАОЃААТ ВО Firefox Marketplace НЕМААТ ГРЕШКИ ИЛИ ДЕКА СЕ СООДВЕТНИ ЗА КАКВА БИЛО НАМЕНА; НИТУ ДЕКА СО КОРИСТЕЊЕТО НА ТАКВИТЕ СОДРЖИНИ НЕМА ДА СЕ ПРЕКРШАТ АВТОРСКИ ПРАВА, ТРГОВСКИ МАРКИ ИЛИ ДРУГИ ПРАВА НА ИНТЕЛЕКТУАЛНА СОПСТВЕНОСТ НА ТРЕТИ СТРАНИ. РАЗБИРАТЕ И СЕ СОГЛАСУВАТЕ ДА ПРЕЗЕМАТЕ ИЛИ НА ДРУГ НАЧИН ДА ДОБИВАТЕ СОДРЖИНИ ПРЕКУ ВЕБ-ЛОКАЦИИТЕ НА MOZILLA ПО СОПСТВЕНА ДИСКРЕЦИЈА И НА СОПСТВЕН РИЗИК И ДЕКА MOZILLA, НЕЈЗИНИТЕ ИЗВЕДУВАЧИ И ДАВАТЕЛИ НА ЛИЦЕНЦИ НЕМА ДА БИДАТ ОДГОВОРНИ ЗА КАКВА БИЛО ШТЕТА НА ВАШИОТ КОМПЈУТЕРСКИ СИСТЕМ ИЛИ ВАШИТЕ ПОДАТОЦИ, ШТО ПРОИЗЛЕГУВА ОД ПРЕЗЕМАЊЕТО ИЛИ КОРИСТЕЊЕТО НА ТАКВИТЕ СОДРЖИНИ.

ОСВЕН АКО Е ЈАСНО НАВЕДЕНО ПОИНАКУ, ВКЛУЧИТЕЛНО НАВЕДЕНОТО ВО ЛИЦЕНЦА ИЛИ ВО ДРУГ ДОГОВОР ЗА РЕГУЛИРАЊЕ НА УПОТРЕБАТА НА ОДРЕДЕНИ СОДРЖИНИ, ВО НИКОЈ СЛУЧАЈ MOZILLA, НЕЈЗИНИТЕ ИЗВЕДУВАЧИ ИЛИ ДАВАТЕЛИ НА ЛИЦЕНЦИ НЕМА ДА БИДАТ ОДГОВОРНИ ПРЕД ВАС ИЛИ ПРЕД ДРУГИ СТРАНИ ЗА КАКВИ БИЛО ДИРЕКТНИ, ИНДИРЕКТНИ, ПОСЕБНИ, ПОСЛЕДИЧНИ ИЛИ КАЗНЕНИ ШТЕТИ, БЕЗ ОГЛЕД НА ОСНОВАТА ИЛИ ПРИРОДАТА НА ПОБАРУВАЊЕТО ШТО ПРОИЗЛЕГУВА ОД КОРИСТЕЊЕТО НА Firefox Marketplace ИЛИ ОД НЕГОВИТЕ СОДРЖИНИ ИЛИ ОД КОЈА БИЛО ВЕБ-ЛОКАЦИЈА ДО КОЈА СЕ ДОАЃА ПРЕКУ ХИПЕРВРСКА, ВКЛУЧИТЕЛНО КАКВА БИЛО ЗАГУБЕНА ДОБИВКА, ПРЕКИНУВАЊЕ НА РАБОТА, ЗАГУБА НА ПОДАТОЦИ ИЛИ ДРУГО, ДУРИ И АКО MOZILLA, НЕЈЗИНИТЕ ИЗВЕДУВАЧИ ИЛИ ДАВАТЕЛИ НА ЛИЦЕНЦИ БИЛЕ ЈАСНО СОВЕТУВАНИ ЗА МОЖНОСТА ЗА ТАКВИ ШТЕТИ.

НЕКОИ ЈУРИСДИКЦИИ МОЖЕ ДА НЕ ДОЗВОЛУВААТ ИСКЛУЧУВАЊЕ НА ИНДИРЕКТНИ ГАРАНЦИИ ИЛИ ИСКЛУЧУВАЊЕ ИЛИ ОГРАНИЧУВАЊЕ НА ОДГОВОРНОСТ ЗА ОДРЕДЕНИ СЛУЧАЈНИ ИЛИ ПОСЛЕДИЧНИ ШТЕТИ, ТАКА ШТО НЕКОИ ОД ГОРЕНАВЕДЕНИТЕ ОГРАНИЧУВАЊА МОЖЕ ДА НЕ ВАЖАТ ЗА ВАС.


### Надлежно право

За овие Услови ќе важат законите на државата Калифорнија без оглед на начелата за конфликт на закони. Одредбите на Конвенцијата на Обединетите Нации за меѓународна продажба на стоки и на Законот за унифицирани трансакции на компјутерски информации, како и да се именувани, се исклучени и нема да важат за овој Договор или за какви било трансакции во рамки на истиот. Се согласувате сите побарувања или спорови да ги решавате пред личната и ексклузивната јурисдикција на државните и сојузните судови со седиште во округот Санта Клара, Калифорнија.


### Разно

Не смеете да ги доделувате вашите права или да ги префрлувате обврските што произлегуваат од овие Услови. Овие Услови не се наменети да им користат, ниту пак да им доделуваат какви било права на кои било трети страни. За овие Услови ќе важат законите на државата Калифорнија и ќе се толкуваат согласно тие закони, без оглед на начелата за конфликт на закони. Ние имаме меѓусебен однос како независни изведувачи: овие Услови нема да се толкуваат како Услови за создавање заедничка инвестиција или партнерство меѓу договорните страни. Ниту една страна нема да биде вработен, застапник, партнер или правен застапник на другата страна, за каква било цел и ниту една страна нема да има какво било право, моќ или овластување да создава каква било обврска или одговорност во име на другата страна. Овие Услови го сочинуваат целиот договор меѓу договорните страни во однос на предметот на овој договор. Овие Услови ги надвладуваат и важат наместо какви било други претходни или споредни договори, во однос на предметот на овој договор. Ако се утврди дека некоја одредба од овие Услови е неважечка или дека станала неважечка или неприменлива поради каква било причина, таквата невалидност нема да влијае врз преостанатите Услови, а неважечките или неприменливите одредби ќе бидат заменети со взаемно прифатлива одредба, којашто е важечка, законска и применлива и е најблиску до првобитните намери на договорните страни и има сличен економски ефект. Доколку некоја од страните во кое било време не се повика на некоја од овдешните одредби, тоа на никој начин нема да влијае врз нејзиното право да се повика на некоја од одредбите подоцна. Ниту едно одрекување на некоја од страните за прекршувањето на некој услов или заложба содржани во овие Услови, без разлика дали со сопственото однесување или на друг начин, во еден или повеќе наврати, нема да се смета за, ниту да се толкува како натамошно или постојано одрекување за кое било такво прекршување или како одрекување за прекршување на некој друг услов или заложба содржани во овие Услови.
