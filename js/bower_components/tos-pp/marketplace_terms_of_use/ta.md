ஜூலை 3, 2013

### சுருக்கம்

இந்த மேல் பிரிவு கீழேயுள்ள விதிமுறைகளின் சுருக்கமாகும். இந்தச் சுருக்கமான விதிமுறைகள் உங்கள் புரிதல் உதவிக்காக வழங்கப்படுகிறது - எனினும் முழு ஆவணத்தையும் படிக்க வேண்டும், ஏனெனில் நீங்கள் இதனை ஏற்றுக்கொள்ளும் போது, இந்தச் சுருக்கத்தை மட்டுமின்றி, இந்த விதிமுறைகள் அனைத்தையும் ஏற்பதாகக் குறிப்பிடப்படுகிறது:

- Marketplace இல் கணக்கு வைத்துக்கொள்வதற்கு உங்களுக்கு குறைந்தது 18 வயதாவது இருக்க வேண்டும் அல்லது Marketplace ஐ நீங்கள் பயன்படுத்துவதை மேற்பார்வையிடும் உங்கள் பெற்றோரின் சம்மதத்தைப் பெற வேண்டும்.
- [உங்கள் தரவின் எங்கள் பயன்படுத்தல் ](/media/docs/privacy/en-US.html)FIREFOX MARKETPLACE தனியுரிமைக் கொள்கைக்குப் பொருந்துமாறு இருக்கும். பிறர் வழங்கிய பயன்பாடுகள் அல்லது துணை-நிரல்கள், அவற்றின் சொந்த தனியுரிமைக் கொள்கையைக் கொண்டிருக்கலாம்.
- உங்களுக்கு ஆதரவு வழங்கல் உட்பட்ட ஒவ்வொரு பயன்பாடு அல்லது துணை-நிரலுக்கும் டெவலப்பர்களே (Mozilla அல்ல) தனிப்பட்ட பொறுப்பாளர்கள்.
- எங்களுக்கு அல்லது மற்றவர்களுக்குச் சட்டவிரோதமான அல்லது காயப்படுத்தக்கூடிய எதையும் செய்ய வேண்டாம்.
- Firefox Marketplace இல் உங்களின் பயன்பாடு அல்லது டெவலப்பர்கள் உட்பட மற்ற பயனர்களின் நடவடிக்கைகளுக்கு நாங்கள் பொறுப்பு அல்ல.
- Firefox Marketplace, பயன்பாடுகள் அல்லது துணை-நிரல்களில் உங்களின் பயன்பாட்டிற்கோ அல்லது தவறான பயன்பாட்டிற்கோ நீங்கள் தான் பொறுப்பு.

### அறிமுகம்

MOZILLA வில், விருப்பத்தேர்வையும் புதுமையையும் இணையத்தில் ஊக்குவிக்க நாங்கள் உறுதியாக உள்ளோம். அதனால் தான் நாங்கள் FIREFOX MARKETPLACE ஐ உருவாக்கினோம் - இது திறந்த நிலை இணையத்தை அணுக முடிந்த எந்த சாதனத்திலும் பயன்படுத்துவதற்கு, டெவலப்பர்கள் அவர்களின் பயன்பாடுகள் அல்லது துணை-நிரல்களை பயனாளிகளுக்கு விநியோகிக்க அனுமதிக்கும் பொதுவில் கிடைக்கும் சந்தை ஆகும்.

Firefox Marketplace இல் உங்களின் பயன்பாடானது இந்த பயன்பாட்டு விதிமுறைகளுக்கும் இந்த விதிமுறைகளில் குறிப்பிடப்பட்ட Firefox Marketplace கொள்கைகள் தொடர்பான அல்லது Firefox Marketplace இல் உள்ள விதிகளுக்கும் நிபந்தனைகளுக்கும் உட்பட்டு இருக்கிறது (இவற்றை ஒட்டுமொத்தமாக "விதிமுறைகள்" எனக் குறிப்பிடுவோம்).


### தகுதி

Firefox Marketplace ஐப் பயன்படுத்துவதன் மூலம், நீங்கள் குறைந்தது 18 வயதை அடைந்தவர் என்பதை அல்லது உங்கள் பெற்றோரின் ஒப்புதலுடன் மற்றும் மேற்பார்வையில் செயல்படுகிறீர்கள் என்பதை மற்றும் இந்த விதிகளை உங்கள் சார்பாக நீங்களே ஏற்பதற்கான அல்லது பொருந்தினால் உங்கள் சார்பாக உங்கள் பணி வழங்குநர் அல்லது நீங்கள் முந்நிறுத்தும் நபர் ஏற்பதற்கான முழு அதிகாரம், திறன் மற்றும் அங்கீகாரம் உள்ளதை ஒப்புக்கொள்கிறீர்கள்.


### விதிமுறைகளின் திருத்தங்கள்

எங்கள் தனிப்பட்ட விருப்புரிமையில் இந்த விதிகளை மாற்றுவதற்கான அதிகாரம் எங்களிடம் உள்ளது மற்றும் மூல மாற்றங்களை ஏற்படுத்தினால், உங்களுக்குத் தெரிவிப்போம்.


### வரையறைகள்

"டெவலப்பர்கள் என்ற வார்த்தையை நாங்கள் பயன்படுத்தும்போது, Firefox மூலம் தங்களின் Marketplace உள்ளடக்கத்தைக் கிடைக்கச் செய்கிற மூன்றாம் தரப்பு டெவலப்பர்களையே நாங்கள் பொருள் படுத்துகிறோம்.

நீங்கள் Firefox Marketplace மூலம் துணை-நிரல்கள் அல்லது பயன்பாடுகளை (ஒன்றாக "Marketplace உள்ளடக்கம்") நிறுவ முடியும்:

- “துணை-நிரல்கள்” என்பது Firefox உலாவியின் செயல்திறனை அதிகரிக்கும் நீட்சிகள், தீம்கள், தேடல் வழங்குநர்கள், அகராதிகள் மற்றும் மொழி தொகுப்புகள் ஆகியவையாகும்.
- "பயன்பாடுகள்" என்பது பல இயங்குதளங்களில் இயக்கவல்ல திறந்த வலை தொழில்நுட்பங்களைப் பயன்படுத்தி எழுதப்பட்ட பயன்பாடுகள் ஆகும்.
- சில பயன்பாடுகள் மற்றும் துணை-நிரல்களை Firefox Marketplace மூலம் டெவலப்பர்களிடமிருந்து வாங்கலாம் (ஒவ்வொன்றாக, "வாங்கிய" பயன்பாடு அல்லது துணை-நிரல் மற்றும் ஒன்றாக, "வாங்கிய உள்ளடக்கம்").


### Marketplace உள்ளடக்கம்

ஒவ்வொரு டெவெலப்பரும், Mozilla அல்ல (எங்கள் சொந்த பயன்பாடுகள் அல்லது செருகுநிரல்களை நாங்கள் உருவாக்கும்போது தவிர) தங்களின் செருகுநிரல்கள் மற்றும் பயன்பாடுகளுக்கு அவர்கள் மட்டுமே பொறுப்பாளர் ஆவர்.


### வாங்கிய உள்ளடக்கம்

உங்கள் கணக்கில் நீங்கள் வாங்கிய உள்ளடக்கத்தை இணைக்க, MOZILLA [PERSONA](https://persona.org/) -ஐ FIREFOX MARKETPLACE பயன்படுத்துகிறது. உங்கள் PERSONA கணக்கு மூலம் உள்நுழையாமல், உங்களால் வாங்கிய உள்ளடக்கம் எதையும் பயன்படுத்த முடியாது. உங்கள் PERSONA கணக்கை நீக்கினால், நீங்கள் வாங்கிய உள்ளடக்கத்தை இழக்கலாம். PERSONA -ஐத் தாண்டியும் கூடுதல் சான்றுகளைப் பயன்படுத்தி நீங்கள் உள்நுழைய அல்லது அங்கீகரிக்க வேண்டிவரும் தயாரிப்புகளையும், சேவைகளையும் டெவலப்பர்கள் வழங்கலாம்.

வாங்கிய உள்ளடக்கம் என்பதை வாங்குவதன் மூலம், அங்கீகரிப்பு செயல்முறை எதையும் வேண்டுமென்றே மீறமாட்டேன் என்பதை ஏற்கிறீர்கள். இந்த விதிமுறைகளை நீங்கள் மீறியதாக நாங்கள் நினைத்தால், FIREFOX MARKETPLACE க்கான அணுகளை நிறுத்தலாம் அல்லது வாங்கிய உள்ளடக்கத்திற்கான உங்கள் அணுகலை இடைநிறுத்தம் செய்யலாம்.


### திரும்பப்பெறுதல்கள் & ஆதரவு

குறிப்பிடப்பட்டிருந்தாலே ஒழிய, Firefox Marketplace இல் பட்டியலிடப்பட்டுள்ள Marketplace உள்ளடக்கமானது மூன்றாம் தரப்பு டெவலப்பர்களால் உருவாக்கப்பட்டு, விற்கப்படுவதாகும், Mozilla ஆல் அல்ல. இந்தக் காரணத்திற்காக, Marketplace உள்ளடக்கத்துடன் தொடர்புடைய உங்களது எல்லா ஆதரவு கோரிக்கைகளும், அந்த உள்ளடக்கத்தின் டெவெலப்பரிடமே கோரப்பட வேண்டும். நீங்கள் வாங்கிய Marketplace உள்ளடக்கத்திற்கான ஆதரவைக் கோருவதற்கு, Marketplace உள்ளடக்கத்தின் பட்டியல் பக்கத்தின் வழியாக, அந்த Marketplace உள்ளடக்கத்திற்கான டெவெலப்பரைத் தொடர்புகொள்ளவும்.

நீங்கள் FIREFOX MARKETPLACE -ஐ அணுகும் மொபைல் நெட்வொர்க் ஆபரேட்டரிடமிருந்தும் ஆதரவைக் கோரலாம் (மொபைல் நிறுவன ஆதரவு இணையதளங்கள் [இங்கு](https://support.mozilla.org/en-US/kb/firefoxos-carrier-support-contact-information) கொடுக்கப்பட்டுள்ளன). FIREFOX MARKETPLACE குறித்தத் தகவலுக்கும், பொதுவாகக் கேட்கப்படும் கேள்விகள் பற்றிய கட்டுரைகளுக்கும், [இங்கு](https://support.mozilla.org/en-US/kb/what-firefox-marketplace) MOZILLA ஆதரவு தளத்தைப் பார்வையிடவும்.

நீங்கள் வாங்கிய உள்ளடக்கமானது சிதைந்திருந்தாலோ, தீங்கிழைக்கும் மென்பொருளைக் கொண்டிருந்தாலோ, கிடைக்காமல் இருந்தாலோ அல்லது குறிப்பிடப்பட்டதுபோல் செயல்படாமல் இருந்தாலோ, வாங்கிய நாளிலிருந்து 10 நாட்களுக்கு உள்ளாக, நீங்கள் [இங்கு](https://support.mozilla.org/en-US/questions/marketplace/refund) பணத்தைத் திரும்பக் கோரலாம்.


### Marketplace உள்ளடக்கம் தொடர்பான கூடுதல் விதிமுறைகள்

FIREFOX MARKETPLACE இல் உள்ள உள்ளடக்கத்தில் சில தனித்தனியான விதிமுறைகளால் கட்டுப்படுத்தப்படுகின்றன (இறுதி பயனர் உரிம ஒப்பந்தம், ஓப்பன் ஸோர்ஸ் உரிமம் மற்றும்/அல்லது டெவெலப்பரின் MARKETPLACE உள்ளடக்கத்திற்கான பயன்பாட்டு விதிமுறைகள் போன்றவை), இந்த விதிமுறைகளுடன் இணங்குவதை நீங்கள் ஏற்கிறீர்கள். எந்த விதிமுறைகளின் கீழ் MARKETPLACE உள்ளடக்கம் வழங்கப்பட்டுள்ளது என்பதை, அந்த உள்ளடக்கத்தின் தகவல் பக்கத்தில் கண்டறியலாம்.


### தனியுரிமை

FIREFOX MARKETPLACE க்காகவும், அதைப் பயன்படுத்துவதற்காகவும் உங்கள் பதிவுசெய்தலின் பகுதியாக, உங்களைக் குறித்த தகவலை (அடையாளம் அல்லது தொடர்பு விவரங்கள் போன்றவை) எங்களுக்கு வழங்க வேண்டிவரும். FIREFOX MARKETPLACE [தனியுரிமைக் கொள்கை](/media/docs/privacy/en-US.html) இல் விளக்கப்பட்டுள்ளபடியே உங்கள் தகவலைக் கையாளுவோம்.

மேலும் விவரத்திற்கு எங்கள் [தனியுரிமைக் கொள்கையைப்](/media/docs/privacy/en-US.html) பார்க்கவும்.

FIREFOX MARKETPLACE [தனியுரிமைக் கொள்கையானது](/media/docs/privacy/en-US.html) FIREFOX MARKETPLACE க்குப் பொருந்தும் ஆனால் எந்த MARKETPLACE உள்ளடக்கத்தையும் கட்டுப்படுத்தாது. MARKETPLACE உள்ளடக்கத்தில் உள்ள ஒன்றின் தனியுரிமைச் செயல்முறைகளைக் கண்டறிய, அதன் தனியுரிமைக் கொள்கையைப் பார்க்க வேண்டும் மற்றும் அந்த MARKETPLACE உள்ளடத்தை வாங்கி நிறுவும் முன்பு அல்லது பயன்படுத்தும் முன்பு அதன் தனியுரிமைக் கொள்கையுடன் இணங்கவும்.

[Firefox Marketplace டெவலப்பர் ஒப்பந்தத்தை](https://marketplace.firefox.com/developers/docs/policies/agreement) அல்லது Firefox Marketplace பயன்பாட்டு விதிமுறைகளை டெவலப்பர் பின்பற்றவில்லை என்று நீங்கள் நினைத்தால், தொடர்புடைய Marketplace உள்ளடக்கத்திற்கான “தவறான பயன்பாட்டைப் புகாரளி” என்னும் இணைப்பு மூலம் எங்களுக்குத் தெரியப்படுத்தவும், உங்கள் கோரிக்கையை விசாரித்து, தேவையான நடவடிக்கையை எடுப்போம்.


### உங்கள் சமர்ப்பிப்புகள்

FIREFOX MARKETPLACE (“உங்கள் சமர்ப்பிப்புகள்”) இன் அம்சங்களின் பகுதியாக, நீங்கள் கருத்துகளையும், சுயவிவரப் படத்தையும், பிற உள்ளடக்கத்தையும் பதிவேற்றலாம். தெளிவிற்காக, நீங்கள் டெவலப்பர் என்றால், FIREFOX MARKETPLACE இல் நீங்கள் பதிவேற்றும் பயன்பாடுகள் அல்லது செருகுநிரல்கள் எதுவும் “உங்கள் சமர்ப்பிப்புகள்” என்பதில் அடங்காது – நீங்கள் பதிவேற்றும் பயன்பாடுகள் அல்லது செருகுநிரல்கள் ஆகியவற்றுடன் தொடர்புடைய விதிமுறைகள் [டெவலப்பர் ஒப்பந்தத்தால்](https://marketplace.firefox.com/developers/docs/policies/agreement) கட்டுப்படுத்தப்படும். உங்கள் சமர்ப்பிப்புகளைப் பதிவேற்றுவதன் மூலம், FIREFOX MARKETPLACE இன் ஒதுக்கீடு மற்றும் மேம்படுத்தல் தொடர்பாக உங்கள் சமர்ப்பிப்புகளைப் பயன்படுத்துவதற்கான பொதுவான, உலகளாவிய, ராயல்டி இல்லாத உரிமத்தை எங்களுக்கு வழங்குகிறீர்கள். உங்கள் சமர்ப்பிப்புகள், எந்த மூன்றாம் தரப்பினரின் உரிமங்களை மீறவில்லை என்பதையும், எங்கள் [பயன்பாட்டு மதிப்பாய்வு வழிமுறைகளுடன்](https://developer.mozilla.org/docs/Web/Apps/Publishing/Marketplace_review_criteria) இணங்குகின்றன என்பதையும் குறிப்பிட்டு உத்தரவாதம் அளிக்கிறீர்கள்.


### Digital Millennium Copyright Act அறிக்கை

நீங்கள் பதிப்புரிமை உரிமையாளராக அல்லது பதிப்புரிமை உரிமையாளரின் ஏஜெண்ட்டாக இருந்து, Mozilla வின் இணையதளங்கள் ஒன்றில் எந்த வகையிலும் கிடைக்கக்கூடிய உள்ளடக்கம், உங்கள் பதிப்புரிமைகளில் ஒன்றை அல்லது அதற்கு மேற்பட்டதை மீறுவதாக நினைத்தால், உடனடியாக மின்னஞ்சல், அஞ்சல் அல்லது தொலைநகல் மூலம் அனுப்பப்பட்ட அறிக்கை (“DMCA அறிக்கை”) மூலம் Mozilla வின் பதிப்புரிமை ஏஜெண்ட்டிடம் தெரிவிக்கவும், மேலும் கீழே விவரிக்கப்பட்ட தகவலையும் சேர்க்கவும். அதிகாரம் பெற்றவரின் விவரத்திற்காக Digital Millennium Copyright Act இன் 17 U.S.C. § 512(c)(3) ஐ நீங்கள் மதிப்பாய்வு செய்யலாம் அல்லது உதவி தேவையெனில் உங்கள் வழக்கறிஞருடன் கலந்தாலோசிக்கலாம். DMCA அறிக்கையின்படி Mozilla நடவடிக்கை எடுப்பதாக இருந்தால், நல்ல நம்பிக்கையின் அடிப்படையில், அந்த உள்ளடக்கத்தைக் கிடைக்கும்படி செய்த தரப்பினரை, அவர்கள் ஏதேனும் சமீபத்திய மின்னஞ்சல் முகவரியை Mozilla -இடம் வழங்கியிருந்தால், அதன் மூலம் அவர்களைத் தொடர்புகொள்ள முயற்சிக்கும். DMCA அறிக்கையில் உள்ள குறிப்பிட்ட தவறான உள்ளடக்க குறிப்பிடல்களின் அடிப்படையில் ஏற்பட்ட பாதிப்புகளுக்கு நீங்கள் பொறுப்பாகலாம். அதன்படி, இணையதளத்தில் உள்ள அல்லது இணைக்கப்பட்ட உள்ளடக்கம் உங்கள் பதிப்புரிமையை மீறுகிறது என்பதில் உறுதியாக இல்லையெனில், முதலில் உங்கள் வழக்கறிஞரைத் தொடர்புகொள்ளவும்.

எல்லா DMCA அறிக்கைகளிலும் பின்வருபவை இருக்க வேண்டும்:

1. உரிமையாளரின் அல்லது மீறப்படும் பிரத்தியேக பதிப்புரிமை உரிமையில், உரிமையாளரின் சார்பாகச் செயல்பட அங்கீகரிக்கப்பட்ட நபரின் மின்னணு அல்லது கைமுறை கையொப்பம்;
2. நீங்கள் மீறப்பட்டதாகக் கோரிய பதிப்புரிமை பெற்ற பணி அல்லது பணிகளின் அடையாளம்;
3. உங்கள் பதிப்புரிமையை மீறுவதாக நீங்கள் கோரும் உள்ளடக்கத்தின் இயல்பு மற்றும் இருப்பிடத்தின் விளக்கம், அது இருக்கும் URL ஐயும் சேர்த்து, Mozilla அந்த உள்ளடக்கத்தைக் கண்டறிந்து, உண்மையெனக் கண்டறிவதற்கு வேண்டிய விவரம் இருக்க வேண்டும்;
4. உங்கள் பெயர், முகவரி, தொலைபேசி எண் மற்றும் உங்களைத் தொடர்புகொள்ளக்கூடிய மின்னஞ்சல் முகவரி; மேலும்
5. உங்களின் கூற்று: **(i)** உங்கள் பதிப்புரிமையை மீறுவதாகக் கூறும் உள்ளடக்கத்தின் பயன்பாடு சட்டத்தினால் அல்லது பதிப்புரிமை உரிமையாளரால் அல்லது உரிமையாளரின் ஏஜெண்ட்டினால் அங்கீகரிக்கப்படவில்லை என்பதை உண்மையான நம்பிக்கையில் நம்புகிறீர்கள்; மற்றும் **(ii)** உங்கள் DMCA அறிக்கையில் உள்ள எல்லா தகவலும் துல்லியமானவை மற்றும் பொய்ச் சான்றிற்கான தண்டனை சட்டத்தின் அடிப்படையில், ஒன்று நீங்கள் தான் மீறப்படும் பிரத்தியேக பதிப்புரிமை உரிமையின் உரிமையாளர் அல்லது உரிமையாளரின் சார்பாகச் செயல்பட அங்கீகரிக்கப்பட்ட நபர் என்னும் கூற்று.

கோரப்பட்ட விதிமீறல்களின் அறிக்கைகளைப் பெறுவதற்கு அமர்த்தப்பட்ட Mozilla பதிப்புரிமை ஏஜெண்ட்:

<address>
பொது ஆலோசகர் அலுவலகம்<br>
Mozilla Corporation<br>
331 E. Evelyn Ave.,<br>
Mountain View, CA 94041<br>
மின்னஞ்சல்: DMCANOTICE AT MOZILLA DOT COM<br>
தொலைபேசி எண்: [650-903-0800](tel:6509030800)<br>
தொலைநகல்: 650-903-0875
</address>

DMCA அறிக்கையின் எல்லா தேவைகளுடனும் நீங்கள் இணங்கவில்லையெனில், உங்கள் அறிக்கையின்மேல் Mozilla செயல்படாமல் இருக்கலாம்.

பயனர், உரிய சூழ்நிலையின் அடிப்படையில், தொடர்ந்து விதியை மீறுபவராகத் தீர்மானிக்கப்பட்டால், அவரின் கணக்கை Mozilla முடித்துவிடும்.

U.S. அல்லாத பதிப்புரிமைகள் அல்லது வர்த்தகக்குறிகள் ஆகியவற்றின் அடிப்படையிலான அறிக்கைகளுக்கும் மேலே வழங்கப்பட்டுள்ள தொடர்பு தகவல் பொருந்தும்.

DMCA அறிக்கைகள், வர்த்தகக்குறி அறிக்கைகள் (கீழே வரையறுக்கப்பட்டவை) மற்றும் சர்வதேச பதிப்புரிமை அல்லது வர்த்தகக்குறி அறிக்கைகள் மட்டுமே பதிப்புரிமை ஏஜெண்ட்டிடம் அனுப்பப்பட வேண்டும்.

Mozilla க்கு அனுப்பப்பட்ட எந்த DMCA அறிக்கைகளும் மூன்றாம் தரப்பினருக்கு (குற்றஞ்சாட்டப்பட்டவரும் சேர்த்து) அனுப்பப்படலாம் மற்றும் இணையத்தில் இடுகையிடப்படும் ([http://www.chillingeffects.org/](http://www.chillingeffects.org/) இலும் சேர்த்து) என்பதை நினைவில்கொள்ளவும்.


### வர்த்தகக்குறி அறிக்கைகள்

நீங்கள் வர்த்தகக்குறி உரிமையாளராக அல்லது வர்த்தகக்குறி உரிமையாளரின் ஏஜெண்ட்டாக இருந்து, Mozilla வின் இணையதளங்கள் ஒன்றில் எந்த வகையிலும் கிடைக்கக்கூடிய உள்ளடக்கம், உங்கள் வர்த்தகக்குறிகளில் ஒன்றை அல்லது அதற்கு மேற்பட்டதை மீறுவதாக நினைத்தால், உடனடியாக மின்னஞ்சல், அஞ்சல் அல்லது தொலைநகல் மூலம் அனுப்பப்பட்ட அறிக்கை (“வர்த்தகக்குறி அறிக்கை”) மூலம் Mozilla வின் பதிப்புரிமை ஏஜெண்ட்டிடம் தெரிவிக்கவும், மேலும் DMCA அறிக்கைகளுக்காக மேலே விவரிக்கப்பட்ட தகவலையும் சேர்க்கவும். பதிப்புரிமைகளுக்காக மேலே விவரிக்கப்பட்ட DMCA அறிக்கை செயல்முறையைப் போன்றே உள்ள செயல்முறையின்படியே வர்த்தகக்குறி விதிமீறல்களின் தொடர்பாகப் பெறும் அறிக்கைகளையும் Mozilla கையாள்கிறது. DMCA அறிக்கை தேவைகளுக்கும் கூடுதலாக, வர்த்தகக்குறி உரிமையாளர் (அல்லது அவரின் ஏஜெண்ட்) மூலம் உருவாக்கப்பட்ட முழு வர்த்தகக்குறி அறிக்கையும் பொய்ச்சான்று தண்டனை சட்டத்தின் கீழ் உருவாக்கப்பட வேண்டும் என Mozilla கேட்கிறது.


### ஏற்றுமதி

நீங்கள் FIREFOX MARKETPLACE வழியாகப் பதிவிறக்கும் உள்ளடக்கத்தின் சிலவற்றிற்கு, அதன் ஏற்றுமதியில் சட்ட வரம்புகள் இருக்கலாம். பொருந்தக்கூடிய எல்லா ஏற்றுமதி மற்றும் மறு ஏற்றுமதி சட்டங்கள் மற்றும் ஒழுங்குமுறைகளுக்கு இணங்குகிறீர்கள் என்பதை ஏற்கிறீர்கள், மேலும் US அல்லது பிற ஏற்றுமதி சட்டங்களின் கீழ் ஏற்றுமதிகளையும், சேவைகளையும் பெறுவதிலிருந்து உங்களுக்கு விலக்கு அளிக்கப்படவில்லை என்பதை உறுதி செய்கிறீர்கள்.


### பொது குறிப்பிடல் மற்றும் உத்தரவாதம்

FIREFOX MARKETPLACE இன் உங்கள் பயன்பாடானது, இந்த விதிமுறைகளுடனும், பொருந்தக்கூடிய எந்த சட்டங்கள் மற்றும் ஒழுங்குமுறைகளுடனும், மேலும் பொருந்தக்கூடிய பிற எந்த கொள்கை அல்லது விதிமுறைகள் மற்றும் நிபந்தனைகளுடனும் இணங்கியவாறே இருக்கும் என்பதைக் குறிப்பிட்டு உத்தரவாதம் அளிக்கிறீர்கள். எடுத்துக்காட்டாக, நீங்கள் டெவலப்பராக விரும்பினால், [டெவலப்பர் ஒப்பந்தத்தை](https://marketplace.firefox.com/developers/docs/policies/agreement) ஏற்க வேண்டும்.


### விடுவிப்பு மற்றும் பாதுகாப்பு

டெவலப்பர்களையும் சேர்த்து, பிற பயனாளர்களுடன் உள்ள ஏதேனும் சர்ச்சைகளினால் உருவாகும் அல்லது அது தொடர்பான உரிமைக் கோரிக்கை, தேவைகள் மற்றும் சேதங்கள் போன்ற எல்லா வகையான பிரச்சனைகளிலிருந்தும் அல்லது தன்மையிலிருந்தும் Mozilla, அதன் அதிகாரிகள், பணியாளர்கள், ஏஜெண்ட்டுகள் மற்றும் வழித்தோன்றல்கள் அனைவரையும் விடுவிக்கிறீர்கள்.

இந்த விதிமுறைகளில் உள்ள எந்த குறிப்பிடல்கள் அல்லது உத்தரவாதத்தை நீங்கள் மீறியதையும் சேர்த்து ஆனால் அதற்கு உட்படாமல், Firefox Marketplace மற்றும் Marketplace உள்ளடக்கத்தை நீங்கள் பயன்படுத்தியதால் ஏற்பட்ட மற்றும் அதனுடன் வழக்கறிஞரின் கட்டணமும் சேர்த்து, எந்த மற்றும் எல்லா மூன்றாம் தரப்பினரின் கோரல்கள் மற்றும் செலவுகளிலிருந்தும், அதற்கு எதிராகவும் Mozilla, அதன் ஒப்பந்ததாரர்கள், உரிமம் வழங்குபவர்கள் மற்றும் அவர்களுக்கான இயக்குநர்கள், அதிகாரிகள், பணியாளர்கள் மற்றும் ஏஜெண்ட்டுகள் ஆகியோரை நீங்கள் காப்பாற்‏றுவதை, பாதுகாப்பு அளிப்பதை மற்றும் பாதிப்பில்லாமல் வைத்திருப்பதை ஏற்கிறீர்கள்.


### காலவரை; முடிவுறுதல்

இந்த விதிமுறைகள் Mozilla அல்லது உங்களால் முடிவுக்கு கொண்டு வரும் வரை தொடர்ந்து பயன்படுத்தப்படும்.

உங்கள் கணக்குகளை முடக்குவதன் மூலமும், Firefox Marketplace ஐத் தொடர்ந்து பயன்படுத்துவதை நிறுத்துவதன் மூலமும் எந்நேரத்திலும், எந்தக் காரணத்திற்காகவும் Firefox Marketplace தொடர்பாக Mozilla உடனான சட்ட ஒப்பந்தத்தை நீங்கள் முடிக்கலாம். Firefox Marketplace ஐப் பயன்படுத்துவதை எப்போது நிறுத்தப்போகிறீர்கள் என்பதை Mozilla இடம் குறிப்பாகக் கூறவேண்டியதில்லை. உங்கள் கணக்குகளை முடக்காமல் Firefox Marketplace ஐப் பயன்படுத்துவதை நிறுத்தினால், நீண்ட நாள் செயல்படாமல் இருந்ததால் உங்கள் கணக்குகள் முடக்கப்படலாம்.

நீங்கள் பின்வரும் செயல்களைச் செய்ததாக நாங்கள் நினைத்தால், அவற்றையும் சேர்த்து ஆனால் அவற்றிற்கு உட்படாமல், எந்நேரத்திலும் எந்தக் காரணத்திற்காகவும் Firefox Marketplace முழுவதையும் அல்லது பகுதியை உங்களுக்கு வழங்குவதை நிறுத்தலாம் அல்லது உங்கள் கணக்குகளை இடைநிறுத்தலாம் அல்லது முடிக்கலாம்: (i) இந்த விதிமுறைகளை மீறினால், (ii) நீங்கள் எங்களுக்கு ஆபத்தான அல்லது சாத்தியமான சில சட்ட வெளிப்பாட்டை உருவாக்கினால்; அல்லது (iii) உங்களுக்கான எங்கள் Firefox Marketplace இன் வழங்கல் வணிகரீதியான சாத்தியங்களை இழந்தால். உங்கள் கணக்கை நீங்கள் அடுத்த முறை அணுக முயற்சிக்கும் போது அல்லது உங்கள் Firefox கணக்கு தொடர்புடைய மின்னஞ்சல் முகவரி மூலம் தெரிவிக்க பொருத்தமான முயற்சிகளை மேற்கொள்வோம்.

இத்தகைய எல்லா நேரங்களிலும், இந்த விதிமுறைகள் வரம்பின்றி உங்கள் FIREFOX MARKETPLACE ஐப் பயன்படுத்துவதற்கான உரிமம் உட்பட அனைத்தையும் முடித்துவிடும், எனினும் பின்வரும் பிரிவுகள் தொடர்ந்து பொருந்தும் என்பதைத் தவிர: விடுவிப்பு மற்றும் பாதுகாப்பு, மறுதலிப்பு; பொறுப்பிற்கான வரம்பு, சட்ட நிர்வாகம், மேல்முறையீடு.

கூடுதலாக, உங்களுக்கு அல்லது பயனர்களுக்கு முன்னறிவிப்பைப் பொதுவாக மற்றும் வழங்க முடியாமல் Firefox Marketplace (அல்லது அதன் அம்சங்களில் ஏதேனும்) வழங்குவதை Mozilla நிறுத்தலாம் (நிரந்தரமாக அல்லது தற்காலிகமாக).


### மறுதலிப்பு; பொறுப்பிற்கான வரம்பு

தெளிவுபடுத்துவதற்காக, “உள்ளடக்கம்” எனப் பயன்படுத்தப்படும் சொல், வரம்பின்றி “Marketplace உள்ளடக்கம்” என்பதையும் குறிக்கிறது.

குறிப்பிட்ட உள்ளடக்கத்தின் பயன்பாட்டை நிர்வகிக்கும் உரிமம் அல்லது பிற ஒப்பந்தத்தையும் சேர்த்து ஆனால் அவற்றிற்கு உட்படாமல், வெளிப்படையாகக் குறிப்பிடப்பட்டிருந்தாலே தவிர, Firefox Marketplace இல் இருக்கும் அல்லது கிடைக்கும் எல்லா உள்ளடக்கமும் "அது இருப்பதுபோலவே" வழங்கப்பட்டுள்ளது மற்றும் வணிகப்படுத்தும் நிலை, குறிப்பிட்ட நோக்கத்திற்கான தகுதி, தலைப்பு அல்லது தனியுடைமை உரிமைகளை மீறாமல் இருப்பதற்கான உத்தரவாதங்களையும் சேர்த்து ஆனால் அவற்றிற்கு உட்படாமல் MOZILLA, அதன் ஒப்பந்ததாரர்கள் மற்றும் உரிமம் வழங்குபவர்கள் எந்தக் குறிப்பிடல்களை அல்லது உத்தரவாதங்களை வெளிப்படையாகவோ உட்கிடையாகவோ வழங்க மாட்டார்கள். முன்பு இருப்பதை வரம்பிடாமல், MOZILLA, அதன் ஒப்பந்ததாரர்களும், உரிமம் வழங்குபவர்களும் Firefox Marketplace இல் உள்ள உள்ளடக்கம் பிழையில்லாதது அல்லது எந்த நோக்கத்திற்கும் தகுதியானது; அதுமட்டுமின்றி அந்த உள்ளடக்கத்தைப் பயன்படுத்துவது மூன்றாம் தரப்பினர் எவரின் பதிப்புரிமைகள், வர்த்தகக்குறிகள் அல்லது பிற அறிவுசார் சொத்து உரிமங்களை மீறாது என்று குறிப்பிடலோ, உத்தரவாத்ததையோ வழங்க மாட்டார்கள். நீங்கள் MOZILLA வின் இணையதளங்கள் வழியாகப் பதிவிறக்கும் அல்லது வேறுவழியில் பெறும் உள்ளடக்கத்தை, உங்கள் சொந்த விருப்பத்திலும், இடரிலும் பெறுகிறீர்கள் என்பதையும், MOZILLA, அதன் ஒப்பந்ததாரர்கள், உரிமம் வழங்குபவர்கள் ஆகியோர், அந்த உள்ளடக்கத்தைப் பதிவிறக்கியதன் அல்லது பயன்படுத்தியதன் விளைவாக உங்கள் கணினி அல்லது தரவிற்கு ஏற்பட்ட எந்தச் சேதத்திற்கும் பொறுப்பேற்க மாட்டார்கள் என்பதையும் புரிந்துகொண்டு ஏற்கிறீர்கள்.

குறிப்பிட்ட உள்ளடக்கத்தின் பயன்பாட்டை நிர்வகிக்கும் உரிமம் அல்லது பிற ஒப்பந்தத்தையும் சேர்த்து ஆனால் அவற்றிற்கு உட்படாமல், வெளிப்படையாகக் குறிப்பிடப்பட்டிருந்தாலே தவிர, இலாப இழப்புகள், வணிகத் தடங்கள், தரவு இழப்பு அல்லது வேறு ஏதேனும் போன்றவற்றை வரம்பிடாமல் அவற்றையும் சேர்த்து, Firefox Marketplace அல்லது அதில் உள்ள உள்ளடக்கம் அல்லது ஏதேனும் மீஇணைக்கப்பட்ட இணையதளத்தைப் பயன்படுத்தியதால் ஏற்பட்ட, நேரடியான, மறைமுகமான, தனியான, விளைவாக ஏற்பட்ட அல்லது தண்டனையான சேதங்களுக்கு, கோரிக்கையின் அடித்தளம் அல்லது இயல்பைப் பொருட்படுத்தாமல், MOZILLA, அதன் ஒப்பந்ததாரர்கள் அல்லது உரிமம் வழங்குபவர்கள் எந்தச் சமயத்திலும் உங்களுக்கோ, பிற மூன்றாம் தரப்பினருக்கோ பொறுப்பாக மாட்டார்கள், MOZILLA, அதன் ஒப்பந்ததாரர்கள் அல்லது உரிமம் வழங்குபவர்கள் அந்தச் சேதங்களின் சாத்தியம் குறித்து முன்பே அறிவிக்கப்பட்டிருந்தாலும் கூட.

உட்கிடையான உத்தரவாதங்களின் விலக்கல் அல்லது குறிப்பிட்ட தன்நிகழ்வான அல்லது விளைவாக ஏற்பட்ட சேதங்களுக்கான பொறுப்பின் வரம்பிற்கான விலக்கல் சில சட்ட அதிகார எல்லைக்கு உட்பட்ட பகுதிகளில் அனுமதிக்கப்படவில்லை, அதனால் மேலே உள்ள வரம்புகள் உங்களுக்குப் பொருந்தாமல் போகலாம்.


### சட்ட நிர்வாகம்

இந்த விதிமுறைகள், சட்டக் கொள்கைகளின் முரண்பாடுகளைப் பொருட்படுத்தாமல் கலிஃபோர்னியா மாநிலத்தின் சட்டங்களினால் நிர்வகிக்கப்படுகின்றன. பொருட்களின் சர்வதேச விற்பனை மற்றும் Uniform Computer Information Transactions Act இல் செய்யப்பட்ட ஐக்கிய நாடுகளின் உடன்படிக்கையின் ஒதுக்கீடுகள், இந்த ஒப்பந்தம் அல்லது இதன்படி செய்யப்படும் பிற பரிவர்த்தனைகளுக்கு அமைக்கப்பட்டாலும், விலக்கப்பட்டு ஒப்பந்தத்திற்குப் பொருந்தாது. ஏதேனும் கோரிக்கைகள் அல்லது வழக்குகளின் வழக்காடல் நோக்கங்களுக்காக சாண்டா கிளாரா கவுண்ட்டி கலிஃபோர்னியவில் உள்ள மாநில மற்றும் ஃபெடரல் நீதிமன்றங்களின் தனிப்பட்ட மற்றும் பிரத்தியேக அதிகார எல்லைக்கு உட்பட்ட பகுதியில் சமர்ப்பிக்க ஒப்புக்கொள்கிறீர்கள்.


### மேல்முறையீடு

இந்த விதிமுறைகளின் கீழ் உங்கள் உரிமைகளை நீங்கள் ஒதுக்கவோ, ஒப்படைக்கவோ கூடாது. மூன்றாம் தரப்பினர் எவரின் உரிமைகள் எதற்கும் பயனளிக்கும் நோக்கத்துடனோ, உரிமைகளை உருவாக்கும் வகையிலோ இந்த விதிமுறைகள் உருவாக்கப்படவில்லை. இந்த விதிமுறைகள் சட்டக் கொள்கைகளின் முரண்பாடுகளைப் பொருட்படுத்தாமல், கலிஃபோர்னியாவின் சட்டங்களுக்கு ஏற்றவாறே நிர்வகிக்கப்பட்டு பொருள்கொள்ளப்படும். தனிச்சையான ஒப்பந்ததாரர்களுடனான எங்கள் உறவு: இந்த விதிமுறைகள் தரப்பினர்களுக்கிடையே கூட்டு முயற்சியையோ, கூட்டுறவையோ உருவாக்க பொருள் கொள்ளக் கூடாது. எந்தத் தரப்பினரும் எந்த நோக்கத்திற்காகவும் ஒருவருக்கு ஒருவர் பணியாளராக, ஏஜெண்ட்டாக, கூட்டாளராக அல்லது சட்ட பிரதிநிதியாக இருக்கக்கூடாது, மேலும் ஒருவரின் சார்பாக கடமையையோ, பொறுப்பையோ உருவாக்குவதற்கான உரிமை, அதிகாரம் அல்லது அங்கீகாரம் எதுவும் இருக்கக்கூடாது. இந்த ஆவணத்தின் உள்ளடக்கம் தொடர்பாக தரப்பினர்கள் இடையே உள்ள முழு ஒப்பந்ததை இந்த விதிமுறைகள் உருவாக்குகின்றன. இந்த ஆவணத்தின் உள்ளடக்கம் தொடர்பாக முந்தைய அல்லது இணை ஒப்பந்தங்கள் எதனையும் இந்த விதிமுறைகள் அகற்றுகின்றன. இந்த விதிமுறைகளின் எந்த ஒதுக்கீடும் எந்தக் காரணத்திற்காகவும் நிறுத்திவைக்கப்பட்டால் அல்லது தவறானதாக்கப்பட்டால் அல்லது செயற்படுத்த முடியாததாக்கப்பட்டால், அதுபோன்ற பயனற்ற தன்மை எஞ்சிய விதிமுறைகளைப் பாதிக்கக்கூடாது, மேலும் தவறான அல்லது செயற்படுத்த முடியாததாக்கப்பட்ட ஒதுக்கீடுகள், சரியான, சட்டப்பூர்வ மற்றும் செயற்படுத்தப்படக்கூடிய, இந்தத் தரப்பினர்களின் அசல் நோக்கங்களுக்கு மிகவும் பொருந்தக்கூடிய மற்றும் பொருளாதார பாதிப்பு போன்றதை உடைய, இருதரப்பிலும் ஏற்றுக்கொள்ளப்படக்கூடிய ஒதுக்கீட்டால் மாற்றப்பட வேண்டும். ஒரு தரப்பினருக்கு எந்நேரத்திலும் ஏற்படும் தோல்வி அல்லது இந்த ஆவணத்தில் உள்ள ஒதுக்கீட்டின் செயல்திறனைக் கோரிய முறைகள், பின்னர் உரிமையைச் செயற்படுத்துவதில் எந்த விதத்திலும் பாதிக்கக்கூடாது. நடத்தை அல்லது வேறுவகையின் மூலம், இந்த விதிமுறைகளில் உள்ள விதி அல்லது உடன்படிக்கையை ஏதேனும் ஒரு தரப்பு மீறுவதன் மூலம் உரிமையை விடுத்தல் கூடாது, ஒன்று அல்லது அதற்கு மேற்பட்ட நிகழ்வுகளில், கருதப்படக்கூடிய அல்லது பொருள்கொள்ளப்படக்கூடிய, அதுபோன்ற எந்த மீறலின் மேற்கொண்டு அல்லது தொடர்ந்து கைவிடுதலின் அல்லது இந்த விதிமுறைகளில் உள்ள எந்தப் பிற விதி அல்லது உடன்படிக்கையின் மீறலிலைக் கைவிடுதல் கூடாது.
