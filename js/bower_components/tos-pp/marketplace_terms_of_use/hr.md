3. srpnja 2013.

### Sažetak

Ovaj početni odjeljak sažetak je uvjeta navedenih u nastavku. Služi kao pomoć u razumijevanju - no obvezno pročitajte cijeli dokument, jer svojim pristankom označavate prihvaćanje cijelog ugovora, a ne samo sažetka:

- Morate imati najmanje 18 godina da biste mogli imati račun na Marketplaceu ili imati roditeljski pristanak i nadzor vašeg korištenja Marketplacea.
- Vaše ćemo podatke koristiti u skladu s našim [Pravilima privatnosti Firefox Marketplacea ](/media/docs/privacy/hr.html). Aplikacije i dodaci koje omogućuju drugi mogu imati vlastita Pravila privatnosti.
- Razvojni programeri (a ne Mozilla) isključivo su odgovorni za svaku aplikaciju ili dodatak, uključujući i pružanje podrške.
- Nemojte učiniti ništa nezakonito ili nešto čime biste nas ili druge doveli u neugodan položaj.
- Ne odgovaramo za vaše korištenje Firefox Marketpacea ili postupke drugih korisnika, uključujući razvojne programere.
- Vi ste odgovorni za svoje korištenje ili zlouporabu Firefox Marketplacea, aplikacija i dodataka.

### Uvod

Mozilla se zalaže za promicanje izbora i inovacija na Internetu. Zbog toga smo stvorili Firefox Marketplace - tržište dostupno javnosti koje omogućuje razvojnim programerima distribuiranje njihovih aplikacija i dodatka korisnicima bilo kojeg uređaja koji može pristupiti otvorenom Internetu.

Vaše korištenje Firefox Marketplacea podliježe odredbama i uvjetima ovih Uvjeta korištenja kao i s njima povezanim pravilima Firefox Marketplacea navedenim u ovim Uvjetima ili na Firefox Marketplaceu (u daljnjem tekstu pod zajedničkim nazivom „Uvjeti“).


### Uvjeti za pristup

Korištenjem Firefox Markerplacea potvrđujete da ste punoljetni ili da djelujete uz pristanak i nadzor roditelja te da imate punu mogućnost, sposobnost i ovlaštenje za prihvaćanje ovih Uvjeta u svoje ime, ili ako je to slučaj, u ime vašeg poslodavca ili neke druge strane koju predstavljate.


### Izmjene Uvjeta

Zadržavamo pravo izmjene ovih Uvjeta po vlastitoj ocjeni, a o svim važnim promjenama ćemo vas obavijestiti.


### Definicije

Pod izrazom „Razvojni programeri“ podrazumijevamo razvojne programere treće strane koji putem Firefox Marketplacea stavljaju na raspolaganje svoj sadržaj Marketplacea.

Možete instalirati dodatke ili aplikacije (zajedno – „sadržaj Marketplacea“) preko Firefox Marketplacea:

- „Dodaci“ se odnose na proširenja, teme, tražilice, rječnike i jezične pakete kojima možete proširiti funkcionalnost preglednika Firefox.
- „Aplikacije“ su programi sastavljeni korištenjem tehnologije „open web“ koji se mogu pokretati na različitim platformama.
- Neke aplikacije i dodaci mogu se kupiti od razvojnih programera putem Firefox Marketplacea (u daljnjem tekstu pojedinačno „Kupljena“ aplikacija ili dodatak, a zajedno „Kupljeni sadržaj“).


### Sadržaj Marketplacea

Svaki razvojni programer, a ne Mozilla (osim kada razvijamo vlastite aplikacije ili dodatke) snosi isključivu odgovornost za svoje dodatke i aplikacije.


### Kupljeni sadržaj

Firefox Marketplace koristi sustav Mozilla [Persona](https://persona.org/) za povezivanje vašeg Kupljenog sadržaja s vašim računom. Nećete moći koristiti Kupljeni sadržaj bez prijavljivanja pomoću svojeg korisničkog računa na sustavu Persona. Ako izbrišete svoj račun sustava Persona, možete izgubiti svoj Kupljeni sadržaj. Razvojni programeri mogu nuditi proizvode i usluge koji zahtijevaju vašu prijavu ili provjeru autentičnosti pomoću dodatnih vjerodajnica osim sustava Persone.

Kupnjom Kupljenog sadržaja potvrđujete da nećete namjerno zaobilaziti mehanizme za autentičnost. Ako smatramo da ste prekršili ove uvjete, možemo vam uskratiti pristup usluzi Firefox Marketplace ili privremeno zaustaviti pristup Kupljenom sadržaju.


### Povrati sredstava i podrška

Ako nije drugačije napomenuto, Marketplace sadržaj naveden u Firefox Marketplaceu razvili su i prodali razvojni programeri treće strane, a ne Mozilla. Zbog toga sve svoje zahtjeve za podršku koji su povezani sa sadržajem usluge Marketplace treba uputiti razvojnom programeru tog sadržaja. Kako biste zatražili podršku za sadržaj Marketplacea koji ste kupili, obratite se razvojnom programeru tog sadržaja preko stranice s podacima o tom sadržaju Marketplacea.

Podršku možete zatražiti i od operatera mobilne mreže putem kojeg pristupate Firefox Marketplaceu (popis web-mjesta za podršku operatora dostupan je [ovdje](https://support.mozilla.org/en-US/kb/firefoxos-carrier-support-contact-information)). Kako biste saznali više o usluzi Firefox Marketplace te pronašli članke o često postavljanim pitanjima, posjetite Mozillino web-mjesto za podršku [ovdje](https://support.mozilla.org/en-US/kb/what-firefox-marketplace).

Ako vaš Kupljeni sadržaj nije ispravan, sadrži zlonamjerni softver, nije dostupan ili ne radi kako je navedeno, možete zatražiti povrat novca [ovdje](https://support.mozilla.org/en-US/questions/marketplace/refund) u roku od 10 dana od datuma kupnje.


### Dodatni uvjeti koji se odnose na sadržaj Marketplacea

U mjeri u kojoj vam dopuštaju zasebni uvjeti kojima je pokriven neki sadržaj na usluzi Firefox Marletplace (kao što je licencni ugovor krajnjeg korisnika, licenca otvorenog izvora i/ili uvjeti korištenja Marketplace sadržaja razvojnog programera), pristajete na ove uvjete. Uvjete pod kojima se distribuira sadržaj Marketplacea možete pronaći na stranici s podacima tog sadržaja Marketplacea.


### Privatnost

U sklopu prijave za korištenje te korištenja usluge Firefox Marketplace, potrebno nam je dostaviti osobne podatke (poput identifikacijskih i podataka za kontakt). S vašim podacima postupamo na način opisan u dokumentu [Pravila privatnosti Firefox Marketplacea](/media/docs/privacy/hr.html).

Za više pojedinosti pogledajte naša [Pravila privatnosti](/media/docs/privacy/hr.html).

[Pravila privatnosti](/media/docs/privacy/hr.html) Firefox Marketplacea primjenjuju se na Firefox Marketplace no ne pokrivaju svaki sadržaj Marketplacea. Trebali biste se upoznati s pravilima privatnosti pojedinog sadržaja Marketplacea kako biste saznali koji se postupci s obzirom na privatnost primjenjuju na njega te kako biste provjerili svoju suglasnost s njima prije kupnje, instaliranja ili korištenja tog sadržaja Marketplacea.

Ako smatrate da se neki razvojni programer ne pridržava [Ugovora razvojnog programera Firefox Marketplacea](https://marketplace.firefox.com/developers/docs/policies/agreement) ili Uvjeta korištenja Firefox Marketplacea, obavijestite nas putem veze „Prijava zlouporabe“ o sadržaju Marketplacea na koji se vaš prigovor odnosi i mi ćemo istražiti vaš zahtjev te poduzeti odgovarajuće korake.


### Vaše objave

Funkcionalnost Firefox Marketplacea omogućava učitavanje vaših komentara, slika profila i ostalog sadržaja („Vaše objave“). Radi boljeg razumijevanja, Vaše objave nisu namijenjene za učitavanje aplikacija ili dodataka razvojnih programera na Firefox Marketplaceu – uvjeti slanja aplikacija i dodataka definirani su u [Ugovoru razvojnog programera](https://marketplace.firefox.com/developers/docs/policies/agreement). Učitavanjem Vaših objava ovime nam dodjeljujete neisključivu besplatnu dozvolu za korištenje Vaših objava širom svijeta u vezi pripreme sadržaja i promoviranja Firefox Marketplacea. Izjavljujete i jamčite da Vaše objave neće povrijediti prava trećih strana te da će biti sukladne našim [Smjernicama za ocjenjivanje aplikacija](https://developer.mozilla.org/docs/Web/Apps/Publishing/Marketplace_review_criteria).


### Prijava DMCA (prijava o povredi Zakona o autorskom pravu u digitalnom mileniju)

Ako ste vlasnik autorskog prava ili zastupnik vlasnika autorskog prava i smatrate da sadržaj dostupan putem nekog od Mozillinih web-mjesta krši jedno ili više vaših autorskih prava, odmah uputite obavijest Mozillinom zastupniku za vlasnička prava e-poštom, poštom ili faksom („Prijava DMCA“) uz informacije navedene u nastavku. Možete pregledati odjeljak 17 U.S.C. čl. 512(c)(3) Zakona o autorskom pravu u digitalnom mileniju kako biste saznali mjerodavne pojedinosti ili zatražite savjet od svojeg odvjetnika ako vam je potrebna pomoć. Ako Mozilla poduzme korake slijedom Prijave DMCA, to će predstavljati pokušaj da se nastoji stupiti u kontakt sa stranom koja je takav sadržaj učinila dostupnim, preko posljednje adrese e-pošte koju je, i ako je, navedena strana dostavila Mozilli. Možete snositi odgovornost za štetu nastalu zbog pogrešnog tumačenja nekog materijala sadržanog u Prijavi DMCA. Stoga ako niste sigurni krši li sadržaj koji se nalazi ili je povezan s nekim web-mjestom vaša autorska prava, trebali biste se najprije obratiti svojem odvjetniku.

Sve Prijave DMCA trebaju sadržavati sljedeće:

1. Potpis, elektronički ili fizički, vlasnika isključivog prava na autorsko pravo koje je prekršeno ili osobe ovlaštene da zastupa vlasnika tog prava;
2. Identifikaciju djela za koje smatrate da se krše autorska prava;
3. Opis vrste i lokaciju materijala za koji smatrate da se krši autorsko pravo, s dovoljno podataka kako bi Mozilla mogla pronaći i sa sigurnošću identificirati navedeni sadržaj, uključujući URL lokacije;
4. Vaše ime i prezime, adresu, broj telefona i adresu e-pošte putem koje vam se možemo obratiti; i
5. Vašu izjavu: **(i)** da iskreno smatrate da uporaba materijala za koji pretpostavljate krši vaša autorska prava nije odobrena zakonom i da je nije odobrio vlasnik autorskih prava ili njegov zastupnik te **(ii)** da su sve informacije koje sadrži vaša Prijava DMCA točne te da pod kaznenom i materijalnom odgovornošću izjavljujete da ste vlasnik isključivog prava ili zastupnik ovlašten djelovati u ime vlasnika isključivog prava za koje smatrate da je prekršeno.

Mozillin zastupnik za autorska prava koji zaprima obavijesti o sadržaju za koje se smatra da se krši autorska prava je:

<address>
  Office of the General Counsel<br>
  Mozilla Corporation<br>
  331 E. Evelyn Avenue<br>
  Mountain View, CA 94041<br>
  E-pošta: dmcanotice at mozilla dot com<br>
  Telefon: [650-903-0800](tel:6509030800)<br>
  Faks: 650-903-0875
</address>

Ako ne udovoljite svim navedenim zahtjevima Prijave DMCA, Mozilla je neće moći uzeti u obzir.

Mozilla će zatvoriti korisničke račune višekratnih prekršitelja.

Ranije navedeni podaci za kontakt vrijede i za prijave koje se odnose na autorska prava ili zaštitne znakove izvan SAD-a.

Zastupniku za autorska prava treba slati samo prijave DMCA, prijave o zaštitnim znakovima (koje su opisane u nastavku) i međunarodne prijave o autorskim pravima ili zaštitnim znakovima.

Imajte na umu da se Prijave DCMA poslane Mozilli mogu proslijediti trećim stranama (uključujući i optuženima) te objaviti na Internetu (uključujući na [http://www.chillingeffects.org/](http://www.chillingeffects.org/)).


### Prijave o zaštitnim znakovima

Ako ste vlasnik zaštitnog znaka ili zastupnik vlasnika zaštitnog znaka i smatrate da sadržaj dostupan putem nekog od Mozillinih web-mjesta krši jedno ili više vaših prava zaštitnog znaka, odmah uputite prijavu Mozillinom zastupniku za autorska prava e-poštom, poštom ili faksom („Prijava o zaštitnom znaku“) uz informacije navedene u prethodnom dijelu o prijavama DMCA. Mozilla postupa s prijavama prekršaja prava zaštitnih znakova slično kao u navedenom postupku o autorskim pravima i DMCA prijavama. Osim uvjeta koji se odnose na DMCA prijave, Mozilla zahtjeva da vlasnik zaštitnog znaka (ili njegov zastupnik) sastavi cjelokupnu prijavu povrede prava zaštitnih znakova pod kaznenom i materijalnom odgovornošću.


### Izvoz

Izvoz nekih sadržaja koje možete preuzeti s Firefox Marketplacea može biti zakonski ograničen.  Pristajete postupati u skladu sa svim službenim zakonima i propisima o upravljanju izvozom i ponovnim izvozom te potvrđujete da vam nije zabranjeno primati izvoze i usluge prema zakonu SAD-a i drugim zakonima o izvozu.


### Opća izjava i jamstvo

Izjavljujete i jamčite da ćete koristiti Firefox Marketplace u skladu s ovim Uvjetima, službenim zakonima i propisima te drugim odgovarajućim pravilima ili odredbama i uvjetima. Primjerice, ako želite postati razvojni programer, morate biti suglasni s [Ugovorom razvojnog programera](https://marketplace.firefox.com/developers/docs/policies/agreement).


### Oslobađanje od odgovornosti i naknada štete

Suglasni ste da oslobađate Mozillu, njezine službenike, zaposlenike, zastupnike i nasljednike od žalbi, potraživanja i odšteta bilo kakve vrste ili prirode koje proizlaze iz sporova s drugim korisnicima ili su povezani s njima uključujući razvojne programere sadržaja Marketplacea.

Pristajete braniti, nadoknaditi štetu i smatrati da Mozilla, njezini naručitelji i davatelji licenci te njihovi direktori, službenici, zaposlenici i zastupnici nisu odgovorni za štetu nastalu zbog potraživanja i troškova bilo koje i svih strana, uključujući odvjetničke naknade koje mogu nastati zbog vašeg korištenja Firefox Marketplacea i usluge Marketplace Content, uključujući, između ostalog, vaše kršenje izjave i jamstva sadržanih u ovim Uvjetima.


### Prekid primjenjivanja Uvjeta

Ovi će se Uvjeti nastaviti primjenjivati dok vi ili Mozilla ne raskinete ugovor.

Pravni ugovor s Mozillom koji se odnosi na Firefox Marketplace možete raskinuti u bilo kojem trenutku deaktiviranjem vaših računa i prestankom korištenja Firefox Marketplacea. O prestajanju korištenja Firefox Marketplacea ne morate obavijestiti Mozilllu. Ako prestanete koristiti Firefox Marketplace bez deaktiviranja vaših računa, vaši se računi mogu deaktivirati zbog dugotrajne neaktivnosti.

Mozilla može onemogućiti aktivnost ili zatvoriti vaše račune ili vam uskratiti sve ili neke usluge Firefox Marketplacea u svako doba iz bilo kojeg razloga, ako razumno smatra, uključujući no ne ograničavajući se na sljedeće: (i) da ste prekršili ove Uvjete, (ii) da ste izložili Mozillu opasnosti od pravnog gonjenja ili (iii) da vaše korištenje Firefox Marketplacea nije više komercijalno isplativo. Poduzet ćemo razumne napore kako bismo vas obavijestili o tome putem adrese e-pošte povezane s vašim računom ili prilikom vašeg sljedećeg pokušaja pristupanja računu.

U svakom slučaju Uvjeti se više neće primjenjivati uključujući, između ostalog, vašu licencu za korištenje Firefox Marketplacea, osim odjeljaka na koje će se nastaviti primjenjivati: Oslobađanje odgovornosti i naknada štete, Izjava o odricanju odgovornosti, Ograničenje odgovornosti, Mjerodavni zakon i Razno.

Mozilla također može prestati (trajno ili privremeno) pružati uslugu Firefox Marketplace (ili neke njezine sadržaje) samo vama ili korisnicima općenito te vas možda neće moći prethodno obavijestiti o tome.


### Odricanje od odgovornosti; ograničenje odgovornosti

Radi boljeg razumijevanja, izraz „Sadržaj“ koji se ovdje koristi uključuje, između ostalog, sadržaj Marketplacea.

OSIM AKO NIJE DRUGAČIJE IZRIČITO NAVEDENO U DOKUMENTIMA KOJI REGULIRAJU KORIŠTENJE ODREĐENOG SADRŽAJA, UKLJUČUJUĆI, BEZ OGRANIČENJA, LICENCU ILI DRUGE UGOVORE, SAV SADRŽAJ KOJI SE NALAZI NA ILI JE DOSTUPAN PREKO Firefox Marketplacea OMOGUĆEN JE „KAO TAKAV“ TE MOZILLA, NJEZINI NARUČITELJI I DAVATELJI LICENCI NE DAJU IZJAVE ILI JAMSTVA, IZREČENA ILI IMPLICIRANA, UKLJUČUJUĆI, BEZ OGRANIČENJA, JAMSTVA UTRŽIVOSTI, PRIKLADNOST ZA ODREĐENU NAMJENU, PRAVO VLASNIŠTVA ILI NJEGOVU NEPOVREDIVOST.  BEZ OGRANIČAVANJA NAVEDENOG, MOZILLA, NJEZINI NARUČITELJI I DAVATELJI LICENCI NE IZJAVLJUJU NITI JAMČE DA SADRŽAJ SMJEŠTEN NA Firefox Markteplaceu NE SADRŽI POGREŠKE ILI DA JE PRIKLADAN ZA SVE NAMJENE; NITI DA UPORABA TOG SADRŽAJA NEĆE PREDSTAVLJATI POVREDU AUTORSKIH PRAVA TREĆIH STRANA, PRAVA ZAŠTITNIH ZNAKOVA ILI DRUGOG PRAVA INTELEKTUALNOG VLASNIŠTVA. RAZUMIJETE I SUGLASNI STE DA PREUZIMATE ILI NA DRUGI NAČIN PRIBAVLJATE SADRŽAJ PUTEM MOZILLINIH WEB-MJESTA PREMA VLASTITOJ ODLUCI I NA VLASTITU ODGOVORNOST TE DA MOZILLA, NJEZINI NARUČITELJI I DAVATELJI LICENCI NEĆE SNOSITI ODGOVORNOST ZA BILO KOJU ŠTETU KOJA MOŽE NASTATI ZBOG PREUZIMANJA ILI KORIŠTENJA NAVEDENOG SADRŽAJA NA VAŠEM RAČUNALNOM SUSTAVU ILI PODACIMA.

OSIM AKO NIJE DRUGAČIJE IZRIČITO NAVEDENO U DOKUMENTIMA KOJI REGULIRAJU KORIŠTENJE ODREĐENOG SADRŽAJA, UKLJUČUJUĆI, BEZ OGRANIČENJA, LICENCU ILI DRUGE UGOVORE, MOZILLA, NJEZINI NARUČITELJI ILI DAVATELJI USLUGA NI U KOJEM SLUČAJU NEĆE SNOSITI ODGOVORNOST PREMA VAMA ILI NEKOJ DRUGOJ STRANI ZA IZRAVNU, POSREDNU, POSEBNU, POSLJEDIČNU ILI PRIMJERNU ŠTETU, BEZ OBZIRA NA PRIRODU NJEZINA POTRAŽIVANJA, NASTALU KORIŠTENJEM Firefox Marketplacea, ILI NJEGOVA SADRŽAJA ILI BILO KOJEG WEB-MJESTA KOJE JE S NJIM POVEZANO HIPERVEZOM, UKLJUČUJUĆI, IZMEĐU OSTALOG, GUBITAK ZARADE, PREKID POSLOVANJA, GUBITAK PODATAKA ILI DR., ČAK I AKO SU MOZILLA, NJEZINI NARUČITELJI ILI DAVATELJI USLUGA BILI IZRIČITO UPOZORENI NA MOGUĆNOST NASTANKA TAKVE ŠTETE.

MOGUĆE JE DA SE U NEKIM DRŽAVAMA NE DOZVOLJAVA IZUZEĆE IMPLICIRANIH JAMSTAVA ILI IZUZEĆE ILI OGRANIČENJE ODGOVORNOSTI ZA ODREĐENU SLUČAJNU ILI POSLJEDIČNU ŠTETU, TAKO DA OVO OGRANIČENJE MOŽDA NIJE PRIMJENJIVO U VAŠEM SLUČAJU.


### Mjerodavni zakon

Ovi Uvjeti bit će regulirani zakonima države Kalifornije bez obzira na sukob zakonskih načela. Odredbe Konvencije Ujedinjenih naroda o međunarodnoj prodaji robe i Zakona o jednoobraznim elektroničkim transakcijama, bez obzira na način na koji su označene izuzete su te se neće primjenjivati na ovaj Ugovor ili bilo koju transakciju koja iz njega proizlazi. Pristajete na osobnu i isključivu nadležnost državnih i saveznih sudova u okrugu Santa Clara, Kalifornija, za rješavanje tužbenih zahtjeva i sporova.


### Razno

Svoja prava i obveze koja proizlaze iz ovih Uvjeta ne možete dodijeliti drugome. Ovi Uvjeti nisu namijenjeni ostvarivanju, niti bi trebalo smatrati da dovode do ostvarivanja prava trećih strana. Ovi Uvjeti regulirat će se i tumačiti u skladu sa zakonima države Kalifornije, bez obzira na sukob zakonskih načela. Naš odnos je odnos nezavisnih ugovornih strana: ove Uvjete ne treba tumačiti kao uvjete zajedničkog pothvata ili partnerstva među stranama. Nijedna strana ne smatra se zaposlenikom, zastupnikom, partnerom ili zakonskim predstavnikom druge strane u bilo koju svrhu te nijedna strana nema pravo, ovlast ili autoritet zahtijevati obveze ili odgovornost u ime druge strane. Ovi Uvjeti predstavljaju cjelovit ugovor između strana koji se odnosi na sadržani predmet. Ovi Uvjeti zamjenjuju i reguliraju sve prethodne ili posredne ugovore koji se odnose na sadržani predmet. Ako se zbog nekog razloga bilo koja odredba ovih Uvjeta smatra ili postane nevažeća ili neprovediva, takva ništavost neće utjecati na preostali dio ovih Uvjeta te će se ništavne ili neprovedive odredbe zamijeniti odredbama koje su prihvatljive objema stranama, koje su svojom valjanošću, zakonitošću i provedivošću najbliže izvornim namjerama uključenih strana i imaju mogući ekonomski učinak. Ako jedna strana u nekom trenutku ne nalaže izvršavanje neke od navedenih odredi, to ni na koji način ne utječe na pravo zahtijevanja njihovog budućeg izvršavanja. Odricanje bilo koje strane od povrede bilo kojeg uvjeta ili pogodbe sadržane u ovim Uvjetima, svojim postupkom ili na drugi način, jednom ili više puta, ne treba smatrati ili tumačiti kao daljnje odricanje ili nastavak odricanja od takvog kršenja ili odricanjem od kršenja nekog drugog uvjeta ili pogodbe sadržane u ovim Uvjetima.

