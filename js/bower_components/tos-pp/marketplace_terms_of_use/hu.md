2013\. július 3

### Összefoglaló

Jelen bevezető rész az alábbi felhasználási feltételek összefoglalása, célja pedig ezek egyszerűbb áttekintését szolgálja. Mindazonáltal arra kérjük, hogy mindenképpen olvassa át a teljes dokumentumot, mivel az abban foglalt feltételek elfogadásával nemcsak a jelen összefoglalót, hanem a dokumentum teljes tartalmát magára nézve kötelezőnek fogadja el:
- A Marketplace-en való felhasználói profil létrehozásának és használatának feltétele, hogy Ön betöltötte 18. életévét vagy rendelkezik a törvényes képviselőjének hozzájárulásával és a törvényes képviselője felügyeli az Ön tevékenységét a Marketplace-en.
- Az Ön adatainak használata, feldolgozása a [Firefox Marketplace Adatvédelmi Szabályzat](/media/docs/privacy/hu.html) tal összhangban történik. Harmadik személyek által rendelkezésre bocsátott Alkalmazások vagy Kiegészítők saját adatvédelmi szabályzattal rendelkezhetnek.
- A Mozilla személyétől különböző Fejlesztők kizárólagos felelősséggel tartoznak Alkalmazásaikért és Kiegészítőikért, beleértve az azokhoz biztosított támogatást (support) is.
- Kérjük, tartózkodjon minden jogellenes vagy olyan cselekménytől, amely a Mozilla vagy harmadik személyek számára hátrányos lehet.
- A Mozilla nem felelős a Firefox Marketplace Ön által történő használatáért vagy a felhasználók cselekményeiért, ideértve a Fejlesztőket is.
- A Firefox Marketplace, Alkalmazások, Kiegészítők használatáért vagy jogosulatlan használatáért kizárólag Ön tartozik felelősséggel.

### Bevezetés

A Mozilla (Mozilla Corporation, 331 E. Evelyn Avenue, Mountain View, CA 94041) elkötelezett azért, hogy az Interneten biztosított legyen a szabad választás és az innováció lehetősége. E célból alkottuk meg a szabadon elérhető Firefox Marketplace-t, amely lehetővé teszi, hogy a Fejlesztők az Alkalmazásaikat és Kiegészítőiket eljuttassák a felhasználókhoz, akik ezeket bármely olyan készüléken használhassák, amelyről elérhető a világháló.

A Firefox Marketplace használata kizárólag a jelen Felhasználási Feltételekben foglalt feltételekkel és előírásokkal, továbbá a kapcsolódó, jelen Felhasználási Feltételekben vagy a Firefox Marketplace-en hivatkozott Firefox Marketplace szabályzatokkal összhangban történhet (ezekre a továbbiakban együttesen „Feltételekként” hivatkozunk).

### A használat előfeltétele

A Firefox Marketplace használatával Ön nyilatkozik arról, hogy 18. életévét betöltötte vagy a használat törvényes képviselője hozzájárulásával és felügyeletével történik; továbbá hogy saját maga vagy – amennyiben az Ön esetében alkalmazandó – a munkáltatója vagy az Ön által képviselt bármilyen személy nevében teljes és feltétlen jogosultsággal és felhatalmazással rendelkezik jelen Feltételek elfogadására.

### A Feltételek módosítása

Jelen Feltételeket saját belátásunk szerint bármikor módosíthatjuk. Amennyiben a Feltételek módosítása lényeges feltételt érint, a szóban forgó módosításokról azok hatálybalépését megelőzően értesítjük Önt.

### Fogalmak 

A „Fejlesztők” szó használata esetén olyan harmadik személy fejlesztőről van szó, aki vagy amely a saját Marketplace Tartalmukat a Firefox Marketplace-en keresztül teszik hozzáférhetővé.

A Firefox Marketplace-en keresztül Ön Alkalmazásokat és Kiegészítőket (együttesen: „Marketplace Tartalom”) telepíthet:

- A „Kiegészítők” olyan kiterjesztések, témák, kereső szolgáltatók, szótárak vagy nyelvi csomagok, amelyek a Firefox böngésző működésének kiterjesztését teszik lehetővé.
- Az „Alkalmazások” olyan nyílt webes technológián alapuló alkalmazások, amelyek többféle platformon futtathatóak.
- Számos Alkalmazás vagy Kiegészítő a Firefox Marketplace-en megvásárolható a Fejlesztőktől (ezek „Vásárolt” Alkalmazások vagy Kiegészítők, együttesen: „Vásárolt Tartalom”).

### Marketplace Tartalom

Az Alkalmazásaikért és Kiegészítőikért minden Fejlesztő maga felelős, nem pedig a Mozilla (kivéve, ha a Mozilla által fejlesztett saját Alkalmazásokról és Kiegészítőkről van szó).

### Vásárolt Tartalom

A Firefox Marketplace a Mozilla [Persona](https://persona.org/) -t használja a Vásárolt Tartalom és az Ön felhasználói fiókja egymással való összekapcsolásához. Semmilyen Vásárolt Tartalmat nem tud használni a Persona felhasználói fiókjába történő bejelentkezése nélkül. Amennyiben a Persona felhasználói fiókját törli, egyúttal elveszítheti a Vásárolt Tartalmat is. A Fejlesztők olyan termékeket vagy szolgáltatásokat is ajánlhatnak, melyekhez a Persona-n kívüli belépés vagy azonosítás lehet szükséges, adott esetben további személyazonosítási adatok rendelkezésre bocsátásával.

A Vásárolt Tartalom megvásárlásával kifejezetten elfogadja, hogy szándékosan semmilyen azonosítási folyamatot nem játszik ki vagy kerül meg. Adott esetben megszüntethetjük a Firefox Marketplace-hez való hozzáférését vagy szüneteltethetjük a Vásárolt Tartalomhoz történő hozzáférését, ha álláspontunk szerint Ön megsértette ezeket a feltételeket.

### Visszatérítés és Támogatás

Amennyiben más módon nem kerül megjelölésre, a Firefox Marketplace-en található Marketplace Tartalmat harmadik személy Fejlesztők (tehát nem a Mozilla) fejlesztik és értékesítik. Ezért valamennyi, az Ön részéről a Marketplace Tartalommal összefüggésben felmerült támogatásra vonatkozó igényt az érintett Marketplace Tartalom Fejlesztőjéhez kell intézni. Az Ön által vásárolt Marketplace Tartalomhoz kapcsolódó támogatás iránti igényével kérjük, forduljon a Marketplace Tartalom Fejlesztőjéhez az érintett Marketplace Tartalom listaoldalán keresztül.

Támogatás kérésére lehetősége van azon mobilhálózat szolgáltatójától is, melynek segítségével a Firefox Piacteret használja (a Firefox OS-t támogató szolgáltatói honlapok listája elérhető [itt](https://support.mozilla.org/en-US/kb/firefox-os-carrier-support-contact-information?redirectlocale=en-US&redirectslug=firefoxos-carrier-support-contact-information)) A Firefox Marketplace-re, továbbá gyakran felmerülő kérdésekre vonatkozó cikkekkel kapcsolatos információért kérjük, látogasson el a Mozilla Firefox OS támogatói oldalára  [itt](https://support.mozilla.org/en-US/kb/what-firefox-marketplace). 

Amennyiben az Ön által megvásárolt Vásárolt Tartalom hibás, rosszindulatú programot tartalmaz, elérhetetlen vagy másmilyen okból nem megfelelően működik, a vásárlástól számított 10 napon belül visszatérítést [itt](https://support.mozilla.org/en-US/questions/marketplace/refund) kérhet.

### A Marketplace Taralomra vonatkozó további Feltételek 

Amennyiben a Firefox Marketplace-en elérhető tartalmakat további felhasználási feltételek szabályozzák (mint például végfelhasználói felhasználási szerződés, nyílt forrású licencia és/vagy egy adott Fejlesztő Marketplace Tartalmának felhasználási feltételei), akkor Ön egyúttal aláveti magát ezeknek a feltételeknek. A feltételek, amelyek az adott Marketplace Tartalom terjesztésére vonatkoznak, az adott Marketplace Tartalom információs oldalán érhetők el. 

### Adatvédelem

A Firefox Marketplace-hez kapcsolódó regisztráció és használat keretében Önnek személyes adatokat (mint például azonosítási vagy elérhetőségi adatok) kell megadnia a Mozilla részére. Az Ön személyes adatait a [Firefox Marketplace Adatvédelmi Szabályzat](/media/docs/privacy/hu.html) ában foglaltak szerint kezeljük.

A [Firefox Marketplacei Adatvédelmi Szabályzat](/media/docs/privacy/hu.html) a Firefox Marketplace-re vonatkozik, azonban nem vonatkozik bármilyen Marketplace Tartalomra. Kérjük, hogy tekintse át az adott Marketplace Tartalomra irányadó adatvédelmi szabályzatot annak érdekében, hogy tisztában legyen az érintett Marketplace Tartalommal kapcsolatos adatvédelmi gyakorlattal az adott Marketplace Tartalom megvásárlása, telepítése vagy használata előtt. 

Ha úgy véli, hogy egy Fejlesztő nem teljesíti a [Firefox Marketplace Fejlesztői Szerződés](https://marketplace.firefox.com/developers/docs/policies/agreement) ben foglaltakat vagy jelen Firefox Marketplace Felhasználási Feltételeket, kérjük, tájékoztasson minket az érintett Marketplace Tartalomhoz kapcsolódó „Jogsértés Bejelentése” ("Report Abuse") linken keresztül. Megkeresését megvizsgáljuk és szükség esetén megtesszük az általunk szükségesnek vélt intézkedéseket.

### Az Ön Feltöltései 
A Firefox Marketplace használata részeként kommenteket, profilképeket és egyéb tartalmat tölthet fel (az „Ön Feltöltései”). A félreértések elkerülése végett, amennyiben Ön Fejlesztő, az „Ön Feltöltései” nem foglalják magukban az Ön által a Firefox Marketplace-re feltöltött Alkalmazásokat és Kiegészítőket – az ilyen Alkalmazások és Kiegészítők feltöltésére a [ Firefox Marketplace Fejlesztői Szerződés](https://marketplace.firefox.com/developers/docs/policies/agreement) alkalmazandó. Az Ön Feltöltéseinek feltöltésével a Mozilla részére ezúton nem kizárólagos, az egész világra kiterjedő, díjmentes felhasználási jogot biztosít az Ön Feltöltéseire a Firefox Marketplace szolgáltatás nyújtásával és reklámozásával összefüggésben. Ezúton kijelenti és szavatolja, hogy az Ön Feltöltései harmadik személyek jogait nem sértik és eleget tesznek a [Mozilla Marketplace Ellenőrzési Feltételei](https://developer.mozilla.org/docs/Web/Apps/Publishing/Marketplace_review_criteria) nek. 

### A Digital Millennium Copyright Act-hez kapcsolódó értesítés

Amennyiben Ön szerzői jogi jogtulajdonos vagy egy szerzői jogi jogtulajdonos képviselője és álláspontja szerint a Mozilla honlapok egyikén keresztül elérhető tartalom az Ön szerzői jogát vagy jogait sérti, kérjük, azonnal vegye fel a kapcsolatot a Mozilla Szerzői Jogi Megbízottjával email, posta vagy fax útján küldött megkereséssel („DMCA Értesítés”) és bocsássa rendelkezésünkre az alább leírt információkat. Részletekért kérjük, tekintse át a Digital Millennium Copyright Act (Digitális Millennium Szerzői Jogi Törvény) 17 U.S.C. § 512(c)(3) bekezdését vagy konzultáljon jogásszal, amennyiben tanácsra van szüksége. Ha a Mozilla a DMCA Értesítésben foglaltak alapján eljár, minden tőle elvárhatót megtesz annak érdekében, hogy felvegye a kapcsolatot az érintett tartalmat hozzáférhetővé tett személlyel az általa a Mozilla részére megadott legutolsó ismert email-címen keresztül (amennyiben ez rendelkezésre bocsátásra került). Kérjük, vegye figyelembe, hogy a DMCA Értesítésben adott lényeges megtévesztő információból okozott kárért felelősséggel tartozhat. Ezért amennyiben nincs teljes mértékben meggyőződve arról, hogy a szóban forgó honlapon elhelyezett vagy ahhoz kapcsolt tartalom sérti az Ön szerzői jogát, elsőként az ügyvédjével történő kapcsolat felvétele ajánlott.

Valamennyi DMCA Értesítésnek az alábbi információkat kell tartalmaznia:

1. A jogsértéssel érintett kizárólagos szerzői jog jogosultjának vagy a jogosult nevében eljárásra jogosult személy elektronikus vagy sajátkezű aláírása;
2. Az Ön szerint jogsértéssel érintett szerzői jogi védelem alatt álló mű vagy művek megjelölése;
3. Az Ön álláspontja szerint az Ön szerzői jogát sértő tartalom jellemzőinek leírása és helye, olyan megfelelő részletességgel, amely lehetővé teszi a Mozilla számára az érintett tartalom megtalálását és azonosítását, amelyen a tartalom elérhető (beleértve az URL címet is);
4. Az Ön neve, címe, telefonszáma és email-címe, amelyeken keresztül felvehetjük Önnel a kapcsolatot; és
5. Az Ön nyilatkozata arról, hogy (i) az Öntől elvárható mértékében meggyőződött arról, hogy az Ön által jogsértőnek talált tartalom használatát a jogszabályok, a szerzői jogi jogosult vagy az ilyen jogosult nevében eljáró személy nem tették lehetővé; és hogy (ii) az Ön DMCA Értesítőjében foglalt valamennyi információ valós, valamint hogy – a hamis eskü büntetésének terhe mellett – Ön a megsértett, kizárólagos szerzői jog jogosultja vagy ilyen személy megbízásából jár el.

A Mozilla Szerzői Jogi Ügynök, akinek részére a jogsértésekkel kapcsolatos megkeresések küldhetők:

<address>
A Vezető Jogtanácsos Irodája (Office of the General Counsel)
Mozilla Corporation
331 E. Evelyn Avenue
Mountain View, CA 94041
Email: dmcanotice at mozilla pont com
Telefonszám: +1-650-903-0800
Fax:+1-650-903-0875
</address>

Amennyiben a DMCA Értesítőre vonatkozó követelményeket Ön nem teljesíti, a Mozilla nem köteles foglalkozni a megkereséssel.

A Mozilla törli a felhasználó felhasználói fiókját, amennyiben a körülmények megfelelő figyelembevételével az érintett felhasználó többszörös jogsértőnek bizonyul.

A feltüntetett kapcsolattartási adatok a nem egyesült államokbeli szerzői jogok és védjegyek esetében is alkalmazandók.

Kizárólag DMCA Értesítések, az alább meghatározott Védjegyértesítések, valamint nemzetközi szerzői jogi vagy védjegyjogi megkeresések címezhetők a Mozilla Szerzői Jogi Ügynökéhez.

Kérjük vegye figyelembe, hogy a Mozilla részére küldött DMCA Értesítések harmadik személyek (beleértve a jogsértéssel gyanúsított személyeket is) részére továbbításra és az Interneten közzétételre kerülhetnek (beleértve a [http://www.chillingeffects.org/](http://www.chillingeffects.org/) címen).

### Védjegyértesítések

Amennyiben Ön védjegy tulajdonosa vagy egy védjegytulajdonos képviselője, és álláspontja szerint a Mozilla honlapok egyikén keresztül elérhető tartalom az Ön védjegyét vagy védjegyeit sérti, kérjük azonnal vegye fel a kapcsolatot a Mozilla Szerzői Jogi Megbízottjával email, posta vagy fax útján küldött megkereséssel („Védjegyértesítés”) és bocsássa rendelkezésünkre a DMCA Értesítések esetében leírt információt. A védjegyjogi jogsértésekkel kapcsolatos információkat a Mozilla a DMCA Értesítésekhez nagyon hasonló, a szerzői joggal összefüggésben fentebb leírt eljárásban kezeli. A DMCA Értesítésekkel összefüggésben leírt feltételeken túl a Mozilla kifejezetten elvárja, hogy – a hamis eskü büntetésének terhének figyelembevételével – a teljes Védjegyértesítés a védjegy tulajdonosától vagy az általa meghatalmazott személytől származzon.

### Export

Az Ön által a Firefox Marketplace-en keresztül letöltött bizonyos tartalom kivitelére (exportjára) jogi korlátozások vonatkozhatnak. Ezúton Ön nyilatkozik valamennyi kiviteli és újrakiviteli felügyeleti jogszabály és előírás betartásáról, valamint elismeri, hogy nem áll az egyesült államokbeli vagy egyéb exportra vonatkozó jogszabályokban foglalt export és egyéb szolgáltatások igénybevételére vonatkozó tilalom hatálya alatt.

### Általános szavatosságvállalás és garancia

Ezúton Ön szavatolja és garantálja, hogy a Firefox Marketplace Ön által történő használata során a jelen Feltételekkel, továbbá bármilyen egyéb alkalmazandó jogszabállyal és előírással, egyéb irányadó szabályzattal és feltételekkel összhangban jár el. Pl. amennyiben Ön úgy dönt, hogy Fejlesztő lesz, abban az esetben betartja a [Firefox Marketplace Fejlesztői Megállapodás](https://marketplace.firefox.com/developers/docs/policies/agreement).

### Mentesítés és helytállás
Ezúton Ön vállalja, hogy mentesíti a Mozillát, továbbá valamennyi tisztségviselőjét, alkalmazottját, ügynökét és azok jogutódjait bármilyen természetű, más felhasználókkal (beleértve a Fejlesztőket is) felmerült vagy ahhoz kapcsolódó vitából származó vagy azzal kapcsolatban keletkezett bármilyen jellegű igény, követelés és kár alól.

Ön vállalja, hogy megvédi, helytáll és kártalanítja a Mozillát, szerződéses partnereit és licencia adóit, valamint azok valamennyi igazgatóját, tisztségviselőjét, alkalmazottját és ügynökét bármilyen, a Firefox Marketplace vagy Marketplace Tartalom Ön által történő használatából eredő, beleértve, de nem kizárólagosan bármilyen az Ön által tett, jelen Feltételekben foglalt szavatosságvállalások és biztosítékok megsértéséből eredő harmadik személyek igényeiért és költségeiért, beleértve az ügyvédi költségeket is.

### Hatály; felmondás

Jelen Feltételek mindaddig alkalmazandóak, amíg azokat Ön vagy a Mozilla fel nem mondja.

Ön a Mozillával fennálló és a Firefox Marketplace-re vonatkozó jogviszonyát a felhasználói fiókjainak deaktiválásával és a Firefox Marketplace használatának befejezésével bármikor bármilyen oknál fogva befejezheti. A Firefox Marketplace használatának befejezéséről nem szükséges külön értesítenie a Mozillát. Amennyiben a felhasználói fiókjának törlése nélkül fejezi be a Firefox Marketplace használatát, a felhasználói fiókja hosszabb használat nélküli időszakot követően törlésre kerülhet.

A Mozillának jogában áll felfüggeszteni vagy megszüntetni az Ön felhasználói fiókjait, továbbá a Mozilla megszüntetheti a Firefox Marketplace egészéhez vagy annak egy részéhez való hozzáférését bármikor bármilyen indok nélkül, amennyiben álláspontunk szerint ésszerűen feltehető, hogy különösen, de nem kizárólagosan (i) Ön a jelen Feltételeket megsértette; vagy (ii) az Ön tevékenysége a Mozilla részére kockázatot jelent vagy potenciális jogi veszélyt jelent; vagy (iii) a Firefox Marketplace az Ön részére történő szolgáltatása piaci alapon többé már nem gazdaságos. A Mozilla minden ésszerűen elvárhatót megtesz azért, hogy fentiekről Önt értesítsük a felhasználói fiókjához kapcsolt email-címen vagy amikor legközelebb megpróbál hozzáférni a felhasználói fiókjához.

Minden ilyen esetben a Feltételek – különösen, de nem kizárólagosan beleértve a Firefox Marketplace használatára vonatkozó engedélyét is – felmondásra kerülnek, kivéve a következő, a felmondást követően is hatályban maradó szakaszokat: Mentesítés és helytállás, Felelősségkorlátozás, Alkalmazandó Jog, Egyéb rendelkezések.

Továbbá a Mozilla – átmenetileg vagy véglegesen – megszüntetheti a Firefox Marketplace (vagy annak bármely részéhez) Ön vagy a felhasználók széles köre részére történő szolgáltatását, anélkül, hogy módja lenne előzetes értesítés küldésére.

### Felelősségkorlátozás 

Az egyértelműség kedvéért jelen bekezdésben használt „Tartalom” szó (korlátozás nélkül) magában foglalja a „Marketplace Tartalmat” is.

KIFEJEZETTEN ELTÉRŐ RENDELKEZÉSEK HIÁNYÁBAN, VALAMENNYI – KÜLÖNÖSEN DE NEM KIZÁRÓLAGOSAN A LICENCIA ÉS EGYÉB SPECIÁLIS TARTALOMRA IRÁNYADÓ SZERZŐDÉSEKET IS BELEÉRTVE – A FIREFOX MARKETPLACE-EN ELHELYEZETETT VAGY AZON KERESZTÜL RENDELKEZÉSRE ÁLLÓ TARTALOM SZAVATOSSÁG KIZÁRÁSÁVAL („AS IS”) KERÜL RENDELKEZÉSRE BOCSÁTÁSRA ÉS A MOZILLA, SZERZŐDÉSES PARTNEREI ÉS LICENCIA ADÓI NEM VÁLLALNAK SEM KIFEJEZETT SEM HALLGATÓLAGOS SZAVATOSSÁGOT VAGY GARANCIÁT, BELEÉRTVE DE NEM KORLÁTOZVA A FORGALOMKÉPESSÉGRE, MEGHATÁROZOTT CÉLRA VALÓ ALKALMASSÁGRA, VAGYONI ÉRTÉKŰ JOGOK JOGCÍMÉRE ÉS MEG NEM SÉRTÉSÉRE VONATKOZÓ GARANCIÁKAT. AZ ELŐZŐEK BÁRMILYEN KORLÁTOZÁSA NÉLKÜL A MOZILLA, SZERZŐDÉSES PARTNEREI ÉS LICENCIA ADÓI NEM SZAVATOLJÁK ÉS GARANTÁLJÁK, HOGY A FIREFOX MARKETPLACEEN LÉVŐ TARTALOM HIBAMENTES VAGY BÁRMILYEN EGYÉB CÉLRA ALKALMAS, TOVÁBBÁ HOGY AZ ILYEN TARTALMAK HASZNÁLATA NEM SÉRTI HARMADIK SZEMÉLYEK SZERZŐI JOGAIT, VÉDJEGYEIT VAGY EGYÉB SZELLEMI TULAJDONJOGAIT. EZÚTON ÖN TUDOMÁSUL VESZI ÉS ELFOGADJA, HOGY A MOZILLA HONLAPJAIN KERESZTÜL A SAJÁT DÖNTÉSE ALAPJÁN ÉS A SAJÁT KOCKÁZATÁRA TÖLT LE VAGY FÉR HOZZÁ MÁS EGYÉB MÓDON A TARTALMAKHOZ, TOVÁBBÁ HOGY A MOZILLA, SZERZŐDÉSES PARTNEREI ÉS LICENCIA ADÓI NEM TARTOZNAK FELELŐSSÉGGEL VAGY VONHATÓK FELELŐSSÉGRE SEMMILYEN, AZ ÖN SZÁMÍTÓGÉPES RENDSZERÉBEN VAGY ADATAIBAN OKOZOTT, AZ ILYEN TARTALOM LETÖLTÉSÉBŐL VAGY HASZNÁLATÁBÓL EREDŐ KÁROKÉRT.

KIFEJEZETTEN ELTÉRŐ RENDELKEZÉSEK HIÁNYÁBAN, A MOZILLA, SZERZŐDÉSES PARTNEREI ÉS LICENCIA ADÓI – KÜLÖNÖSEN DE NEM KIZÁRÓLAGOSAN A LICENCIA ÉS EGYÉB SPECIÁLIS TARTALOMRA IRÁNYADÓ SZERZŐDÉSEKET IS BELEÉRTVE – SEMMI ESETBEN SEM FELELNEK ÖN VAGY HARMADIK SZEMÉLYEK IRÁNYÁBAN SEMMILYEN KÖZVETLEN, KÖZVETETT, KÜLÖNLEGES, SZÁRMAZÉKOS VAGY BÜNTETŐ JELLEGŰ KÁRÉRT TEKINTET NÉLKÜL A FIREFOX MARKETPLACE ÉS TARTALMAINAK VAGY BÁRMILYEN HYPERLINKEN KERESZTÜL ELÉRHETŐ HONLAP HASZNÁLATÁBÓL EREDŐ BÁRMILYEN JELLEGŰ IGÉNY ALAPJÁN, BELEÉRTVE, AZONBAN NEM KORLÁTOZVA BÁRMILYEN BEVÉTELVESZTESÉGRE, ÜZLETMENTBEN BEKÖVETKEZŐ ZAVARRA, ADATVESZTÉSRE VAGY BÁRMILYEN EGYÉB ESETRE, MÉG AKKOR SEM, HA A MOZILLÁT, SZERZŐDÉSES PARTNEREIT VAGY LICENCIA ADÓIT KIFEJEZETTEN TÁJÉKOZTATTÁK ILYEN KÁROK BEKÖVETKEZÉSÉNEK LEHETŐSÉGÉRŐL.

BIZONYOS ÁLLAMOK JOGRENDSZEREI NEM TESZIK LEHETŐVÉ A GARANCIAVÁLLALÁS KORLÁTOZÁSÁT VAGY BIZONYOS JÁRULÉKOS VAGY KÖVETKEZMÉNYI KÁROKÉRT VALÓ FELELŐSSÉG KORLÁTOZÁSÁT VAGY KIZÁRÁSÁT, ÍGY A FENT ÍRT KORLÁTOZÁSOK NÉMELYIKE ÖNNEL SZEMBEN NEM ALKALMAZHATÓ. 

### Alkalmazandó jog

Jelen Feltételekre az Amerikai Egyesült Államok Kalifornia Államának joga alkalmazandó a más jogrendszerek alkalmazhatóságára utaló jogszabályok kizárásával. Az Egyesült Nemzetek Szövetségének az Áruk Nemzetközi Adásvételéről szóló Szerződésekre vonatkozó egyezménye (Bécsi Vételi Egyezmény) és az Egységes Számítógépes Információ Tranzakciós Törvény (Uniform Computer Information Transactions Act) – bármilyen módon kerülnek is megjelölésre – nem alkalmazandók jelen Szerződésre vagy bármilyen jelen Szerződésben foglalt jogügyletre. Ezúton kifejezetten nyilatkozik annak elismeréséről, hogy a Kalifornia állam Santa Clara megye állami és szövetségi bíróságai kizárólagos hatáskörrel és illetékességgel rendelkeznek jelen Szerződésből eredő bármilyen igény vagy vita elbírálására.

### Egyéb rendelkezések

Jelen Feltételekből származó jogai vagy kötelességei nem engedményezhetők vagy ruházhatók át. Jelen Feltételek nem irányulnak harmadik személy részére előnyök biztosítására, és nem is tekinthetők harmadik személy részére bármilyen jog biztosítására irányuló előírásoknak. Az Ön és a Mozilla kapcsolata egymástól független szerződő felek kapcsolata: jelen Feltételek nem értelmezhetők oly módon, hogy azok közös vállalkozást vagy partnerséget keletkeztetnek a felek között. Egyik szerződő fél sem tekinthető semmilyen célból sem a másik fél munkavállalójának, ügynökének, társtulajdonosának vagy jogi képviselőjének és egyik szerződő félnek sem lehet semmilyen joga, jogosultsága vagy hatásköre a másik fél nevében eljárva bármilyen kötelezettség vagy felelősség vállalására. Jelen Feltételek a szerződéses tárgyban a felek közötti teljes szerződést magukban foglalják. E Feltételek jelen szerződés tárgya tekintetében hatályon kívül helyeznek és felülírnak bármilyen korábbi vagy jelenleg érvényes szerződést. Amennyiben jelen Feltételek bármelyik rendelkezése bármilyen okból érvénytelen vagy lehetetlen lenne vagy ilyenné válna, az ilyen érvénytelenség nincs hatással jelen Feltételek egyéb előírásaira, és az érvénytelen vagy lehetetlen rendelkezéseket a felek által kölcsönösen elfogadott olyan érvényes, jogszerű és végrehajtható előírásokkal kell pótolni, amelyek a felek eredeti akaratához legközelebb állnak és hasonló gazdasági hatással bírnak. Amennyiben bármelyik fél a jelen szerződésben foglalt előírások betartásának követelését bármilyen esetben elmulasztja, az semmilyen módon sem befolyásolhatja ugyanazon előírás később történő érvényesítését. A jelen Feltételekben foglalt feltétel vagy kötelezettségvállalás tevéssel vagy bármilyen más módon, egy vagy több alkalommal történő megsértésével összefüggésben álló, felek bármelyike által történő jogról való lemondás nem tekinthető vagy nem értelmezhető további vagy folytatólagos joglemondásnak vagy egyéb jelen Feltételekben foglalt előírás vagy kötelezettségvállalás megszegésével kapcsolatos jogról való lemondásnak.
 
